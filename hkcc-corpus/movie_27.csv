Id, Artist, Type, Text
1, 鄧寄塵 (M/男), 0, 對唔住 ……
2, 不明 (X/不明), 0, 冇 事 冇 事 ……
3, 不明 (X/不明), 0, 喂 ！ 伙記 埋單 ！
4, 不明 (X/不明), 0, 哎吔 ！ 冇 咗 嘞 ……
5, 林鳳 (F/女), 0, 誒 ， 呢 間 百貨 咁 大 ， 睇 下 有 啲 咩 偷 先 ～ 爸爸 行 咗 去 邊 呢 ？ 唔 見 佢 嘅 …… 呀 ！ 係 呢道 ！
6, 林鳳 (F/女), 0, 爸爸 ！ 有 乜 好 睇 啫 ？ 嘥 晒 啲 時間 ！
7, 林鳳 (F/女), 0, 哎吔 ！ 個 爸爸 都 冇解 嘅 …… 好 偷 唔 偷 ！ 激 死 人 ！
8, 不明 (X/不明), 0, 嘩 ！ 人哋 偷 嘢 三 隻 手 ， 你 四 隻 手 ！ 咪 走 ！
9, 林鳳 (F/女), 0, 哎吔 ！ 你 咁 論盡 㗎 ！
10, 不明 (X/不明), 0, 呀 ！ 對唔住 呀 ！ 小姐 ！ 對唔住 呀 ！
11, 林鳳 (F/女), 0, 哼 ！
12, 林鳳 (F/女), 0, 我哋 都 要 買 ？ 唔 着數 ！ 有 咩 計仔 呢 ？ 呀 ！ 有 辦法 ！
13, 不明 (X/不明), 0, 阿 小姐 ！ 要 啲 咩 月餅 呢 ？ 呢道 好 靚 月餅 噃 ！ 買 幾 盒 咧 ！
14, 林鳳 (F/女), 0, 誒 ～ 你 盲 嘅咩 ？ 你 唔 見 我 阿媽 喺 嗰便 等 緊 月餅 咩 ？
15, 林鳳 (F/女), 0, 都 好 …… 同 我 攞 兩 盒 …… 雙 黃 蓮蓉 吖 ！ 我 驚 我 阿媽 唔 記得 ！
16, 不明 (X/不明), 0, 哦 ！ 好 ……
17, 女 (F/女), 0, 伙記 ！ 快 啲 同 我 包 喇 ！
18, 不明 (X/不明), 0, 哦 ！
19, 不明 (X/不明), 0, 小姐 呀 ！ 呢道 兩 盒 雙黃蓮蓉 ！
20, 林鳳 (F/女), 0, 入 埋 我 阿媽 數 得 嘞 ！
21, 不明 (X/不明), 0, 哦 ！ 好 ！
22, 林鳳 (F/女), 0, 我 走 先 嘞吓 ！ 拜拜 ！
23, 女 (F/女), 0, 買 多 啲 喇 ！
24, 林鳳 (F/女), 0, 嘩 ～ 陳 師奶 ， 乜 咁 早 賞月 㗎 ！
25, 女 (F/女), 0, 係 呀 ！ 陳 小姐 ！ 買 咁 多 餅 呀 ？
26, 林鳳 (F/女), 0, 誒 ～ 係 呀 ！
27, 林鳳 (F/女), 0, 爸爸 ！
28, 鄧寄塵 (M/男), 0, 買 啲 咩 嚟 呀 ？
29, 林鳳 (F/女), 0, 今日 中秋節 吖嘛 ！
30, 鄧寄塵 (M/男), 0, 我 知 吖 ！
31, 林鳳 (F/女), 0, 噉 咪 月餅 囉 ！ 重 係 你 生日 添噃 ！ 你 唔 記得 嗱 ？
32, 鄧寄塵 (M/男), 0, 呀 ！ 你 唔 講 起 我 都 唔 記得 添 ！
33, 鄧寄塵 (M/男), 0, 嘩 ～ 喺 ！ 正 ！
34, 林鳳 (F/女), 0, 爸爸 ！ 呢 對 五一 我 送 畀 你 做 生日 禮物 嘅 ！
35, 鄧寄塵 (M/男), 0, 哎 ～ 使乜 咁 破費 得㗎 ？ 如果 爸爸 要 㗎 話 呀 ！ 隨時 伸手 就 有 嘞嘛 ！
36, 林鳳 (F/女), 0, 你 估 我 使 出錢 㗎咩 ？ 我 都 係 順手 㗎 咋嘛 ！
37, 鄧寄塵 (M/男), 0, 我 都 有 件 禮物 送 過 你 呀吓 ！
38, 林鳳 (F/女), 0, 咩 嚟 㗎 ， 爸爸 ？
39, 鄧寄塵 (M/男), 0, 嗱 ！ 嘻 ， 呵 1
40, 林鳳 (F/女), 0, 爸爸 ！
41, 鄧寄塵 (M/男), 0, 你 估 你 重 細 呀 ？ 你 今年 十 九 歲 㗎嘞 ！
42, 林鳳 (F/女), 0, 爸爸 ！
43, 林鳳 (F/女), 0, 爸爸 ！ 你 真係 老 咗 好 多 啫 ！ 你 睇 你 有 幾多 白 頭髮 ？
44, 鄧寄塵 (M/男), 0, 吓 ！ 爸爸 一啲 都 唔 覺得 老 ！ 白 頭髮 有 遺傳性 㗎 ！ 呢 你 阿爺 吖 ， 廿幾 歲 有 白 頭髮 ！
45, 林鳳 (F/女), 0, 今晚 我哋 食 緊 個 月餅 呀 ， 全 靠 我 又 偷 又 騙 噉 呃 返嚟 㗎咋 ！
46, 鄧寄塵 (M/男), 0, 當然 喇 ！ 如果 我哋 兩 個 都 要 畀 錢 買 月餅 嘅 ， 重 成 世界 㗎咩 ？
47, 林鳳 (F/女), 0, 唔通 我哋 注定 永遠 做 小偷 嘅 …… 偷 人 嘢 係 犯罪 㗎 ！
48, 鄧寄塵 (M/男), 0, 偷 嘢 呢 ， 唔 錯 ～ 係 犯罪 嘅 ！ 小琪 ！ 不過 上帝 都 會 原諒 我哋 㗎噃 ！ 我哋 祇 係 識得 偷 嘢 ， 亦 可以 講 得 呢 ， 生活 壓逼 我哋 ！
49, 林鳳 (F/女), 0, 爸爸 ！
50, 鄧寄塵 (M/男), 0, 嗯 ？
51, 林鳳 (F/女), 0, 我哋 除 咗 做 小偷 ， 唔通 就 冇 其他 生存 嘅 辦法 㗎嘞咩 ？
52, 鄧寄塵 (M/男), 0, 噉 就 有 ， 唔 係 話 冇 ！ 不過 你 爸爸 ， 身材 咁 幼細 ， 動作 咁 靈敏 ， 噉 你 話 唔 做 小偷 嘞喎 ， 辜負 咗 上帝 呀 ， 創造 我 一 番 苦心 吖嘛 ， 係咪 吖 ！
53, 林鳳 (F/女), 0, 嗱 ！ 爸爸 ！ 有 件 事 我 唔 准 你 奸賴 㗎 ！
54, 鄧寄塵 (M/男), 0, 哈 ！ 我 幾時 奸賴 過 你 呀 ？
55, 林鳳 (F/女), 0, 你 咪 應承 過 我 嘅 …… 假如 我哋 儲 到 一 千 文 ， 你 就 送 我 去 才展 學藝 ， 嗰陣時 你 同 我 咪 唔 使 做 小偷 囉 ！
56, 鄧寄塵 (M/男), 0, 係 吖 ！ 爸爸 應承 得 到 ， 做 得 到 ！ 如果 有 一 千 文 呢 ， 我哋 即刻 唔 做 小偷 ！
57, 林鳳 (F/女), 0, 嗱 ！ 爸爸 你 應承 我 㗎 ！ 千祈 唔 好 唔 記得 呀 ！
58, 鄧寄塵 (M/男), 0, 聽日 即刻 改行 ！ 不過 大拿拿 一 千 文 喎 ， 小琪 ！
59, 林鳳 (F/女), 0, 好 ！ 聽日 扚起心肝 ！ 無論如何 都 偷 一 千 文 返嚟 畀 你 ！ 不過 …… 一 千 文 ……
60, 鄧寄塵 (M/男), 0, 二 十 、 一 百 、 百 五 、 二 百 、 二 百 五 、 四 百 、 五 百 、 六 百 、 七 百 五 、 八 百 、 八 百 五 、 九 百 、 九 百 九 。
61, 鄧寄塵 (M/男), 0, 嘩 …… 阿小琪 ， 爸爸 對眼 ， 唔 係 眼花 吖嘛 ， 吓 ？
62, 鄧寄塵 (M/男), 0, 小琪 ！ 點解 會 有 咁 多 錢 㗎 ？ 爸爸 一啲 都 唔 知道 ！
63, 林鳳 (F/女), 0, 哼 …… 畀 你 知道 重有 嘅 …… 我 瞞 住 你 儲 咗 年 幾 㗎嘞 ！
64, 林鳳 (F/女), 0, 爸爸 ！ 我哋 唔 可以 一 世 都 做 小偷 㗎 ！
65, 林鳳 (F/女), 0, 將來 我 學 到 門 手藝 ， 咪 一樣 可以 養 你 ！
66, 鄧寄塵 (M/男), 0, 噉 就係 嘅 …… 但係 呢 個 存款簿 ， 得 九 百 九 ， 唔 夠 一 千 喎 ！ 我 知 呃 ！ 擔保 唔 會 失手 ！
67, 鄧寄塵 (M/男), 0, 喂 ！ 噉 你 打算 邊 一 舍 人家 呀 ？
68, 林鳳 (F/女), 0, 偷 到 邊道 咪 邊道 囉 ！
69, 鄧寄塵 (M/男), 0, 哼 ！ 哎 ！ 做 生意 呀 ， 一定 要 有 計畫 㗎嘛 ！ 嗱 ， 如果 你 想 一 個 單拖 去 呢 ， 你 聽 爸爸 指揮 ！
70, 林鳳 (F/女), 0, 我 一於 聽 你 指揮 ！
71, 鄧寄塵 (M/男), 0, 嗯 …… 呀 ！ 東方街 十 三 號 ， 姓 施 嘅 ， 呢 舍 人家 呢 ， 又有 油水 ， 全 間 屋 呢 ， 得 個 女人 ， 呢 間 呢 ， 最 合 你 嘅 理想 ！
72, 林鳳 (F/女), 0, 呀 ～ 嗰 間 小 洋房 呀嘛 ？
73, 鄧寄塵 (M/男), 0, 嗯 ……
74, 林鳳 (F/女), 0, 好 易 上落 㗎咋 ！
75, 鄧寄塵 (M/男), 0, 嗯 …… 嗱 ， 噉 你 瞓 下 先 ！ 吓 ！ 休息 下 ！ 養 足 精神 ， 到時到候 呢 ， 爸爸 叫醒 你 ！
76, 司馬華龍 (M/男), 0, 打令 ， 飲 杯 酒 吖 ！
77, 李香琴 (F/女), 0, 方仔 ， 我 實在 冇 辦法 再 應付 嘞 ！ 你哋 睇 下 喇 ！ 我 銀行 嘅 存款 ， 都 經已 畀 晒 你哋 嘞 ！
78, 司馬華龍 (M/男), 0, 打令 呀 ， 我 都 冇 辦法 㗎 ！ 祇要 你 肯 聽 戴 大哥 嘅 說話 ， 噉 我哋 就 可以 永遠 在 一起 ， 唔通 你 唔 信 我 係 真心 愛 你 嘅 ……
79, 李香琴 (F/女), 0, 你 唔 好 再 講 呢 啲 說話 喇 ！ 我 唔 錯 都 經已 錯 咗 嘞 ！ 求其 我 力量 做 得 到 ， 我 肯 去 做 嘅 ！ 戴 先生 ， 唔 知 你 想 點 呢 ？
80, 李鵬飛 (M/男), 0, 你 銀行 冇 晒 存款 ， 我 知 ！ 不過 ， 你 嘅 丈夫 ， 施 先生 有 呃 ！ 哈 …… 阿四 姑娘 呀 ？
81, 黎雯 (F/女), 0, 吓 ？
82, 李鵬飛 (M/男), 0, 你 將 我 個 計畫 ， 對 施 太 講 下 ！
83, 黎雯 (F/女), 0, 哦 ！
84, 黎雯 (F/女), 0, 施 太 ！ 我哋 大家 都係 女人 ， 我 好 明白 嘅 …… 頭先 你 都 聽見 方仔 話 嘅喇 ！ 佢 而家 都 好 愛 你 㗎噃 ！
85, 李香琴 (F/女), 0, 四 姑娘 ， 唔 知 戴 先生 嘅 計畫 ……
86, 黎雯 (F/女), 0, 哦 ～ 我哋 大哥 嘅 計畫 ， 無非 都 係 想 成全 你 同 阿方仔 嘅啫 ！ 大哥 都 係 為 咗 你哋 兩 個 人 嘅 咋噃 ！
87, 黎雯 (F/女), 0, 佢 知道 你 位 施 先生 ， 牽高個船就埋頭 㗎嘞 ！ 如果 你 依照 我哋 嘅 計畫 去 做 呢 ， 你 同 阿方仔 ， 就 可以 做 一 對 恩愛 嘅 夫妻 喇 ！
88, 李鵬飛 (M/男), 0, 嗰陣 ， 我 可以 當 你哋 兒女 一樣 ， 我 送 你哋 去 渡蜜月 ！
89, 李香琴 (F/女), 0, 噉 ， 實情 你哋 想 我 點 做 吖 ？
90, 李鵬飛 (M/男), 0, 喀 ！ 施 先生 返 嚟 ， 你 殺 咗 佢 ！ 一切 嘅 後果 由 我 負責 ！ 我 嘅 計畫 ， 非常 安全 ！ 對 你 一 啲 危險 都 冇 ！
91, 李香琴 (F/女), 0, 殺人 係 犯法 㗎噃 ！ 而且 佢 係 我 嘅 丈夫 添 ！
92, 黎雯 (F/女), 0, 施 太 ！ 總而言之 ， 施 先生 死 咗 ， 任何人 都 唔 會 疑心 你 係 兇手 嘅 ！
93, 李香琴 (F/女), 0, 你哋 要 我 殺死 自己 嘅 丈夫 ！ 我 做 唔 到 ！ 我 萬萬 做 唔 到 ！
94, 李鵬飛 (M/男), 0, 施 太 ！ 如果 你 做 唔 到 ， 我 睇怕 你 會 身敗名裂 噃 ！ 丈夫 唔 諒解 你 ， 社會 亦 唔 容許 你 ！
95, 李香琴 (F/女), 0, 呢 件 事 ， 我 的確 做 唔 到 嘅 ！
96, 李鵬飛 (M/男), 0, 點解 做 唔 到 呢 ？ 呢 件 事 ， 容易 到 極 ！
97, 李鵬飛 (M/男), 0, 施 先生 返 嚟 嘅 時候 ， 你 就 想 辦法 ， 引 佢 坐 喺 呢 張 梳化 處 ， 方仔 就 匿 埋 喺 簾 後便 ， 慢慢 行 出嚟 ！ 喺 佢 後便 ， 一 刀 ……
98, 李香琴 (F/女), 0, 噉 …… 我 重 唔 係 殺人犯 ！
99, 李鵬飛 (M/男), 0, 喀 …… 我 都 話 你 傻 嘅 ！ 嗱 我 講 畀 你 聽 吖 ！ 佢 死 咗 之後 ， 你 就 打 九九九 通知 警方 ……
100, 李香琴 (F/女), 0, 吓 ？ 打 九九 …… 通知 警方 ？
101, 李鵬飛 (M/男), 0, 當然 喇 ！ 你 對 警方 講 ， 話 你 嘅 丈夫 埋頭 嘅 時候 ， 帶 埋 一 個 朋友 返 嚟 ， 話 係 佢 走私 嘅 老 拍檔 ， 後來 就 叫 你 行 埋 酒櫃 ， 斟 兩 杯 酒 。
102, 李鵬飛 (M/男), 0, 嗱 ， 噉 ， 你 就 拎 住 兩 杯 酒 埋 嚟 喇 ！ 當時 就 見到 ， 你 丈夫 嘅 朋友 ， 喺 你 丈夫 後便 ， 插 咗 幾 刀 ！ 噉 你 當時 就 梗係 嚇 到 暈 喇 ！
103, 李鵬飛 (M/男), 0, 噉 然後 就 見 到 兇手 ， 由 呢處 行 過去 ， 開門 ， 走 咗 ！
104, 司馬華龍 (M/男), 0, 喀 ！ 你 重 使 乜 驚 啫 ？ 個 兇手 已經 走 咗 喇嘛 ！ 就算 嗰 啲 警探 係 翻生 福爾摩斯 呀 ， 都 冇 辦法 破案 喇 ！
105, 不明 (X/不明), 0, 施 太 ！ 嗱 ！ 你 丈夫 死 咗 之後 ， 你 就係 佢 遺產 嘅 當然 承繼人 嘞 ！ 嗰陣時 ， 你 就 可以 同 阿方仔 去 環遊 世界 ， 度 一 個 預支 嘅 蜜月 喇 ！
106, 李香琴 (F/女), 0, 你哋 要 我 點 做 都 得 ！ 要 我 做 呢 啲 傷天害理 嘅 事 ， 我 誓 唔 做 ！
107, 李鵬飛 (M/男), 0, 我 話 嘅 ， 唔 到 你 唔 做 ！ 睇 下 咧 ！
108, 司馬華龍 (M/男), 0, 媽 ！
109, 女 (F/女), 0, 吓 ？
110, 司馬華龍 (M/男), 0, 爸爸 ！
111, 司馬華龍 (M/男), 0, 呢 位 就係 梅 姑娘 嘞 ！ 打令 呀 ！ 我 爸爸 同 阿媽 ， 好 想 見 你 㗎 ！
112, 女 (F/女), 0, 梅 姑娘 ， 請 坐 喇 ！
113, 男 (M/男), 0, 係 㗎 ！ 請 坐 喇 ！ 吓 ！ 唔 使 客氣 噃 ！ 阿Jonny 呀 ， 斟 杯 酒 ， 招待 阿梅 姑娘 ！
114, 司馬華龍 (M/男), 0, 好 呃 ！
115, 女 (F/女), 0, 唏 ！ 等 阿媽 去 得 嘞 ！
116, 李香琴 (F/女), 0, 哎吔 ！ 方 太 ！ 唔 使 嘞 ！
117, 女 (F/女), 0, 要 嘅 …… 梅 姑娘 今晚 咁 賞面 嚟 到 ， 隨便 坐 吓 ！
118, 男 (M/男), 0, 我哋 兩 夫婦 呢 ， 就 好 慌 阿Johnny 成日 喺 出便 花天酒地 ， 今晚 ， 能夠 見 到 ， 梅 姑娘 你 ， 我哋 夫婦 兩 個 非常 放心 ！
119, 女 (F/女), 0, Johnny ！ 你 都 算 夠 眼光 ！ 好 福氣 ！ 阿媽 敬 你哋 一 杯 ！
120, 李香琴 (F/女), 0, 多謝 方 生 ！ 方 太 ！
121, 眾 (X/不明), 0, 敬 吖 ！
122, 女 (F/女), 0, 梅 姑娘 ！ 你 坐 下 先 吓 ！
123, 李香琴 (F/女), 0, 哎吔 ！ 啲 酒 咁 厲害 嘅 ……
124, 司馬華龍 (M/男), 0, 你 自己 太 興奮 咋啩 ！ 我 扶 你 上去 休息 陣 先 吖 ！
125, 司馬華龍 (M/男), 0, 唔 怕 ！
126, 黎雯 (F/女), 0, 為 咗 你 自己 ， 為 咗 你 同 阿方仔 嘅 幸福 ， 唔 到 你 唔 做 㗎嘞 ！ 你 想 真 吖 ！
127, 李鵬飛 (M/男), 0, 哼 ！ 你 聽 我 說話 喇 ！ 萬無一失 嘅 ！ 方仔 ！ 你 搞妥 之後 就 打 電話 話 畀 我 聽 ！ 我 自然 會 同 你 安排 ！
128, 司馬華龍 (M/男), 0, 嗱 ！ 照 大哥 嘅 計畫 ！ 噉 我哋 兩 個 咪 永遠 都 唔 會 分離 喇 ， 下話 ？ 打令 ！ 吓 ？
129, 西瓜刨 (M/男), 0, 喂 ！ 你 做 咩 呀 ？
130, 林鳳 (F/女), 0, 我 …… 我 報案 呀 ！
131, 西瓜刨 (M/男), 0, 報案 報 咩 案 呀 ？ 呢道 警察局 喎 ， 你 知 唔 知 吖 ？
132, 林鳳 (F/女), 0, 我 梗係 知道 警局 至 嚟 報案 喇 ！ 有 人 謀殺 呀 ！
133, 西瓜刨 (M/男), 0, 吓 ？ 你 …… 你 跟 我 入 嚟 ！
134, 男 (M/男), 0, 你 報 咩 案 呀 ？
135, 林鳳 (F/女), 0, 有 人 謀殺 親夫 呀 ！
136, 男 (M/男), 0, 哦 ？ 你 叫 咩 名 ？
137, 林鳳 (F/女), 0, 李小琪 ！
138, 男 (M/男), 0, 哦 ！ 李小琪 ！ 你 住 喺 邊道 呀 ？
139, 林鳳 (F/女), 0, 南帝街 七 十 九 號 。
140, 男 (M/男), 0, 噉 你 報案 ， 報 邊個 謀殺 親夫 呀 ？ 吓 ？ 你 唔 使 驚 ！ 你 講 吖 ！ 邊個 謀殺 人 先 得㗎 ！
141, 林鳳 (F/女), 0, 呀 ！ 姓 施 嘅 ！ 施 太太 ！
142, 男 (M/男), 0, 施 太太 呀 ？ 噉 佢 住 喺 邊道 呀 ？
143, 林鳳 (F/女), 0, 誒 …… 東方街 十 三 號 。
144, 男 (M/男), 0, 李小琪 ， 住 喺 南帝街 七 十 九 號 ， 施 太太 ， 住 喺 東方街 十 三 號 。
145, 林鳳 (F/女), 0, 係 ！ 冇 錯 嘞 ！
146, 男 (M/男), 0, 而家 重 未 夠 四 點鐘 ， 天 重 未 光 ， 你 答 我 吖 ！ 你 點 知 施 太太 謀殺 老公 ！
147, 林鳳 (F/女), 0, 我 親耳 聽 到 ， 親眼 睇 到 嘅 ！
148, 男 (M/男), 0, 而家 你 應該 係 屋企 瞓覺 先 啱 㗎 ！ 你 點 知 人哋 東方街 十 三 號 謀殺 丈夫 呢 ？ 吓 ？ 喂 …… 呢道 係 警局 嚟 喎 ！ 唔 係 同 你 開玩笑 㗎噃 ！
149, 男 (M/男), 0, 你 梗係 發 緊 夢 ， 但係 發夢 都 唔 會 屋企 一路 發 到 嚟 警局 都 發 唔 醒 㗎 ！ 吓 ？
150, 林鳳 (F/女), 0, 我 唔 係 發夢 咧 ！ 的而且確 我 知道 係 謀殺 親夫 ， 幫辦 我 冇 講 大話 ， 你 相信 我 喇 ！
151, 男 (M/男), 0, 好 …… 而家 我 信 你 ！ 但係 你 要 講 出 理由 ， 你 點 知道 人哋 嗰 道 謀殺 先 得㗎 ？
152, 林鳳 (F/女), 0, 哼 ！ 我 梗係 知 喇 ！ 你 知 唔 知 我 做 咩 㗎 ？
153, 男 (M/男), 0, 哦 ！ 噉 你 做 咩 㗎 ？
154, 林鳳 (F/女), 0, 我 ……
155, 西瓜刨 (M/男), 0, 唏 ！ 我 話 你 發 緊 夢 ！ 呢 啲 咁 嚴重 嘅 案件 ！ 唔 到 你 亂講廿四 㗎 ！ 你 咁 大個 女 嘞 ！
156, 西瓜刨 (M/男), 0, 重 懵閉閉 嘅 …… 嗱 ， 而家 我 原諒 你 一 次 呀 ！ 如果 你 下次 再 嚟 胡鬧 嘅 時候 ， 我 拉 你 㗎 ！ 知道 嘛 ？
157, 林鳳 (F/女), 0, 真 嘅 ！ 幫辦 乜 你 個 人 噉 嘅啫 ， 你 見死不救 嘅 ……
158, 男 (M/男), 0, 哈 ！ 我 睇 你 梗係 有 神經病 㗎嘞 ！ 伙記 ！ 叫 佢 出去 ！
159, 林鳳 (F/女), 0, 吖 ！
160, 鄧寄塵 (M/男), 0, 唏 ！ 阿女 做 咩 呀 ？
161, 林鳳 (F/女), 0, 唏吔 ！ 爸爸 ， 畀 你 嚇死 我 呀 ！ 點解 你 會 嚟 㗎 ？
162, 鄧寄塵 (M/男), 0, 我 見 天 都 就嚟 光 嘞 ！ 都 重 未 見 你 返 ！ 噉 我 出 嚟 搵 下 你 吖嘛 ！ 吓 ！
163, 林鳳 (F/女), 0, 哼 ！ 呢 件 事 的確 非同小可 ！
164, 鄧寄塵 (M/男), 0, 我哋 做 小偷 嘅 ， 吓 ， 落 得 手 就 做 ， 勢色 唔 對 呢 ， 就 撇 ！
165, 林鳳 (F/女), 0, 唔 係 咧 ， 爸爸 ， 我 話 畀 你 聽 吖 ！ 當 我 去 到 施 家 啱啱 想 郁手 嘅 時候 ， 哈 ！ 你 估 幾 抵死 呀 ！ 嗰 個 施 太太 同 佢 個 姦夫 ……
166, 鄧寄塵 (M/男), 0, 唏 ！ 做 我哋 呢 行 呢 ， 最 掉忌 呢 樣 嘢 ， 如果 一 碰到 呢 ！ 撞板 就 多 過 食飯 ！
167, 林鳳 (F/女), 0, 你 聽 我 講 埋 先 喇 ！
168, 鄧寄塵 (M/男), 0, 點 呀 ？
169, 林鳳 (F/女), 0, 施 太太 呀 ， 串同 佢 個 姦夫 ， 等 施 先生 返 嚟 嘅 時候 ， 要 謀殺 佢 呀 ！
170, 鄧寄塵 (M/男), 0, 唏 ！ 小琪 ！ 而家 我哋 係 想 去 偷 嘢 呀 ！ 唔 係 想 去 理事 呀 ！ 如果 見到 呢 啲 噉 嘅 情形 㗎 ！ 你 應該 返 屋企 吖 ！
171, 林鳳 (F/女), 0, 我 返 屋企 呀 ！ 我 即刻 去 警局 ！
172, 鄧寄塵 (M/男), 0, 咩 …… 咩 話 ？
173, 鄧寄塵 (M/男), 0, 你 …… 你 去 警局 ， 你 …… 聽 拉 呀 ？
174, 林鳳 (F/女), 0, 我 聽 拉 呀 ！ 我 去 報案 ： 我 話 有 人 謀殺 親夫 。
175, 鄧寄塵 (M/男), 0, 喂 …… 噉 有冇 查出 你 係 小偷 呀 ？
176, 林鳳 (F/女), 0, 我 又 唔 敢 講 係 小偷 呃 ！ 警察局 咪 唔 信 我 囉 ！ 佢 重 趲 我 出嚟 添呀 ！
177, 鄧寄塵 (M/男), 0, 一 萬 個 好彩 ！ 提 起 警察局 呀 ， 真係 大吉利是 。 哼 ！ 你 重 撞 入去 ！
178, 林鳳 (F/女), 0, 爸爸 ！ 人命關天 噃 ！ 咁 緊要 嘅 事 ， 警察 都 唔 理 ， 我哋 嚟 理 ！
179, 鄧寄塵 (M/男), 0, 吓 ？
180, 林鳳 (F/女), 0, 爸爸 ！ 我 同 你 去 捉姦 ， 救 返 條 人命 ！ 吓 ！
181, 鄧寄塵 (M/男), 0, 乖女 ！ 我哋 做 小偷 嘅 ， 點 理 得 呢 啲 事 得㗎 ！ 你 不如 快 啲 返 去 ， 得 覺 瞓 罷喇 ！ 唏 ！
182, 林鳳 (F/女), 0, 噉 你 返 去 喇 ！ 我 有 我 自己 去 ！
183, 鄧寄塵 (M/男), 0, 吓 ？ 去 …… 邊 呀 你 ？
184, 林鳳 (F/女), 0, 眼白白 見 死 唔 救 呀 ？ 我 一定 要 想 辦法 救 返 施 先生 ！
185, 鄧寄塵 (M/男), 0, 喂 ……
186, 林鳳 (F/女), 0, 騎樓 上 邊個 書房 就係 嘞 ！
187, 鄧寄塵 (M/男), 0, 嗱 ！ 噉 你 企 喺 處 睇 下 先 喇 ！ 吓 ！
188, 尤光照 (M/男), 0, 喂 ！ 出 嚟 ！ 出 嚟 呀 ！
189, 鄧寄塵 (M/男), 0, 做 咩 呀 ？
190, 尤光照 (M/男), 0, 你哋 兩 個 做 咩 ？
191, 鄧寄塵 (M/男), 0, 冇 嘢 呃 ！
192, 尤光照 (M/男), 0, 冇 嘢 ？ 哼 ！ 半夜三更 ， 喺度 做 咩 呀 ？
193, 鄧寄塵 (M/男), 0, 哦 ～ 我哋 想 順手 ……
194, 尤光照 (M/男), 0, 順手 做 咩 呀 ？
195, 鄧寄塵 (M/男), 0, 偷 嘢 咋嘛 ！
196, 尤光照 (M/男), 0, 吓 ？
197, 林鳳 (F/女), 0, 吖 ！
198, 女 (F/女), 0, 吖 ！ 撞鬼 你 呀 ？ 做 咩 ……
199, 尤光照 (M/男), 0, 吖 ！
200, 女 (F/女), 0, 吖 咩 呀 ， 指 咩 呀 ， 咩 呀 你 ？
201, 尤光照 (M/男), 0, 冇 咩 呀 ！
202, 女 (F/女), 0, 鬼 叫 你 咁 鹹濕 攬 住 我 呀 ？ 衰 得 你 吖 ！
203, 尤光照 (M/男), 0, 哼 ！ ……
204, 女 (F/女), 0, 撞鬼 呀 ？ 咁 鬼 惡 ！
205, 林鳳 (F/女), 0, 爸爸 ！ 爸爸 ！ 等 下 先 喇 ！ 肥佬 都 未 追 到 ！
206, 鄧寄塵 (M/男), 0, 喂 ！ 嚟 嘞 ！
207, 林鳳 (F/女), 0, 爸爸 …… 頭巷 嚟 㗎 ！
208, 鄧寄塵 (M/男), 0, 頭巷 ？ 哎吔 ！ 弊 ！
209, 林鳳 (F/女), 0, 哎吔 ！ 爸爸 ！ 道 門 開 㗎 ！
210, 鄧寄塵 (M/男), 0, 呢道 見 道 嚟 呀 ， 喂 ？
211, 林鳳 (F/女), 0, 呢道 咪 施 家 嘅 後門 嚟 囉 ！
212, 鄧寄塵 (M/男), 0, 哦 ～ 唔 好 理 ！ 入 去 先 ！
213, 尤光照 (M/男), 0, 冇 ？
214, 鄧寄塵 (M/男), 0, 咦 ！ 喂 ！ 乜 個 主人 咁 早 就 起 咗 身 嘅 ……
215, 林鳳 (F/女), 0, 我 都 話 嗰 個 施 太太 同 佢 個 姦夫 喺 廳 道 商量 ， 要 等 阿施 先生 返 嚟 謀殺 佢 吖嘛 ！
216, 鄧寄塵 (M/男), 0, 呀 ？
217, 林鳳 (F/女), 0, 哈 ！ 呢 個 女人 嫁 得 咁 有錢 都 唔 知足 ， 你 話 佢 幾 抵死 吖 ！
218, 鄧寄塵 (M/男), 0, 誒 ！ 呢 啲 就 叫做 飽暖思淫欲 吖嘛 ！ 唔 好 理 人 咁 多 嘞 ！ 睇 下 有 邊啲 …… 順手 …… 嗯 ？
219, 林鳳 (F/女), 0, 爸爸 ！ 呢 個 梗係 施 先生 嘞 ！ 佢哋 想 謀殺 梗係 佢 嘞 ！
220, 鄧寄塵 (M/男), 0, 牀 下底 ！ 牀 下底 ！
221, 司馬華龍 (M/男), 0, 喂 ！ 你 知道 佢 今日 一定 返 嚟 㗎咩 ？
222, 李香琴 (F/女), 0, 電報 係 噉 話 ， 話 佢 晨早 六 點鐘 到 嘅 ……
223, 司馬華龍 (M/男), 0, 而家 重 未 返 ， 可能 嗰 隻 船 遲到 ！
224, 李香琴 (F/女), 0, 喂 ！ 起身 喇 ！ 如果 返 嚟 睇見 你 瞓 喺 道 噉 ， 點算 呢 ？ 嚟 ！ 起身 ！
225, 司馬華龍 (M/男), 0, 喀 …… 佢 點 會 見 到 呢 ？ 佢 返 到 嚟 我 都 已經 匿 埋 嘞 ！ 我 搵 個 機會 呀 ， 殺死 佢 呀 ！
226, 李香琴 (F/女), 0, 唔 知 點解 ， 我 個 心 成日 咁 跳 ！
227, 司馬華龍 (M/男), 0, 吓 ？ 心跳 呀 ？ 等 我 同 你 摸 下 ！
228, 司馬華龍 (M/男), 0, 呀 ！ 係 噃 ！ 真係 跳 得 top6top2聲 呀 ！
229, 李香琴 (F/女), 0, 喀 ……
230, 鄧寄塵 (M/男), 0, 出去 ……
231, 鄧寄塵 (M/男), 0, 哼 ！ 呢 啲 噉 嘅 狗男女 都 有 ！ 等 我 一 刀 ， 送 咗 佢 入 去 地獄 ！
232, 林鳳 (F/女), 0, 爸爸 ！ 我哋 嚟 呢 道 救人 ， 唔 係 嚟 殺人 噃 ！
233, 鄧寄塵 (M/男), 0, 哼 ！ 噉 殺 咗 佢 兩 個 ， 咪 救 到 嗰 個 囉 ！
234, 林鳳 (F/女), 0, 殺人 要 填命 㗎嘛 ！ 唏 …… 你 平時 好 多 計仔 㗎 ！ 到 而家 一 啲 橋 都 冇 ！
235, 林鳳 (F/女), 0, 開講 都 話 ， 賊公計 ， 狀元才 ！ 枉 你 做 成 世 小偷 ， 哈 …… 冇 晒 計仔 ！
236, 鄧寄塵 (M/男), 0, 哼 ！ 咩 叫做 冇 ？ 吓 ？
237, 林鳳 (F/女), 0, 邊 有 呀 ？
238, 鄧寄塵 (M/男), 0, 嗱 ！ 如果 要 救 施 先生 呢 ， 就要 離開 呢道 ， 去 馬路 呢 ， 截住 施 先生 ， 將 呢 件 陰謀 呢 ， 講 晒 畀 佢 知 ！
239, 鄧寄塵 (M/男), 0, 然後 我哋 幫 佢 手 呢 ， 一齊 走入 嚟 ， 捉姦 ！
240, 林鳳 (F/女), 0, 哈 ！ 係 使 得 噃 ！ 好嘢 ！
241, 鄧寄塵 (M/男), 0, 死 嘞 ！ 個 肥 警察 守 住 個 路口 添 ！
242, 林鳳 (F/女), 0, 你 話 點 走 呢 ？
243, 鄧寄塵 (M/男), 0, 呢 次 真係 冇 計仔 嘞 ！
244, 林鳳 (F/女), 0, 得 ！ 行開 ！ 行開 ！
245, 林鳳 (F/女), 0, 爸爸 ！ 爸爸 ！
246, 鄧寄塵 (M/男), 0, 噉 嘅 樣 就 媽媽 喇嘛 ！ 嗱喂 ！ 喂 ！ 睇 住 嗰 個 肥 警察 呀 ！ 吓 ？
247, 林鳳 (F/女), 0, 得 嘞 ！ 行 喇 ！
248, 鄧寄塵 (M/男), 0, 喂 …… 噉 行 㗎咩 ？ 拍拖 吖嘛 ！
249, 林鳳 (F/女), 0, 拍拖 ？
250, 鄧寄塵 (M/男), 0, 係 ！
251, 林鳳 (F/女), 0, 點 拍 㗎 ？
252, 鄧寄塵 (M/男), 0, 唏 ！ 攬 住 我 喇 ！ 噉樣 㗎咩 ？ 唏吔 ！ 真係 ！ 嚟 喇 ！ 噉 吖嘛 ！ 曉 唔 曉 呀 ？
253, 尤光照 (M/男), 0, 吓 ！
254, 鄧寄塵 (M/男), 0, 啋 ！ 撞鬼 你 咩 ？ 嚇死 人 嘞 ！
255, 林鳳 (F/女), 0, 哎吔 ！ 爸爸 呀 ！
256, 鄧寄塵 (M/男), 0, 媽媽 ！
257, 林鳳 (F/女), 0, 走 嘞 ！
258, 尤光照 (M/男), 0, 走 呀 ？
259, 林鳳 (F/女), 0, 喂 ！ 你 作死 呀 ？
260, 西瓜刨 (M/男), 0, 吓 ？
261, 林鳳 (F/女), 0, 噉樣 睇 女人 ！
262, 西瓜刨 (M/男), 0, 對唔住 ！
263, 林鳳 (F/女), 0, 你 重 睇 ！
264, 西瓜刨 (M/男), 0, 咩 呀 咩 呀 ？
265, 尤光照 (M/男), 0, 剛剛 兩 個 點解 你 唔 捉 㗎 ？
266, 西瓜刨 (M/男), 0, 邊 兩 個 呀 ？
267, 尤光照 (M/男), 0, 一 男 一 女 喇嘛 ！
268, 西瓜刨 (M/男), 0, 吓 ？ 一 男 一 女 ？ 哈 ， 係係 ， 係咪 頭先 誒 嗰 個 ， 好 消魂 嘅 伯爺婆 ， 好 風騷 嗰 個 呀 ？
269, 尤光照 (M/男), 0, 小偷 呀 ！
270, 西瓜刨 (M/男), 0, 吓 ？ shau2 tou1 ？ 喔 ！ 小偷 呀嘛 ？ 喔 ！ 唏 ！ 噉 你 早 啲 出聲 吖嘛 ！ 等 我 咪 捉住 佢 囉 ！
271, 尤光照 (M/男), 0, 捉 ！ 捉 鬼 嘛 ！ 而家 去 追 喇 ！
272, 西瓜刨 (M/男), 0, 哦 ……
273, 尤光照 (M/男), 0, 誓 嘞 ， 誓 嘞 ！ 走 嘞 ！
274, 西瓜刨 (M/男), 0, ? 好?    ? 喇?    ? ！?    ? 等?    ? 我?    ? 撳?    ? ? ！?    ? 好?    ? 喇?    ? ！?   ?   ? ！?   ?  ?  ?  ?  ?  ?  ?
275, 尤光照 (M/男), 0, 哦 …… 唔 得 ！ 我 咁 肥 ， 點解 上 樓梯 呀 ！ 你 上 樓梯 喇 ！ 你 上 樓梯 喇 ！
276, 鄧寄塵 (M/男), 0, 肥佬 呀 ！
277, 林鳳 (F/女), 0, 嗰便 喇 ！ 瘦佬 呀 ！ 瘦佬 呀 ！
278, 鄧寄塵 (M/男), 0, 走 喇 ……
279, 林鳳 (F/女), 0, 喂 …… 等 埋 爸爸 ！
280, 尤光照 (M/男), 0, 追 呀 ……
281, 西瓜刨 (M/男), 0, 追 喇 ……
282, 西瓜刨 (M/男), 0, 喂 ！ 快 啲 嚟 喇 ！
283, 尤光照 (M/男), 0, 點 …… 點解 唔 見 人 呀 ？
284, 西瓜刨 (M/男), 0, 不如 噉 喇 ！ 嗱 ！ 我哋 分開 截 佢 ！ 你 去 嗰便 ， 我 去 呢便 ！ 包 佢 喇 ！
285, 尤光照 (M/男), 0, 包 佢 ！
286, 西瓜刨 (M/男), 0, 係 囉 ！
287, 林鳳 (F/女), 0, 爸爸 你 快 啲 喇 ！
288, 林鳳 (F/女), 0, 哎吔 ！ 唔 得 ！ 又 轉 返 過嚟 ！
289, 鄧寄塵 (M/男), 0, 吓 ！ 弊 ！ 吓 ！
290, 林鳳 (F/女), 0, 哎吔 ！ 返 轉頭 喇 ！
291, 鄧寄塵 (M/男), 0, 喂 ！ 錯 咗 嘞 ！ 你 就 呢道 ， 爸爸 就 嗰道 吖嘛 ！
292, 林鳳 (F/女), 0, 呀 ！ 係 噃 ！ 呢便 男 ， 嗰便 女 噃 ！
293, 尤光照 (M/男), 0, 你 呀 ！ 哎吔 ！ 痛 唔 痛 呀 ？
294, 西瓜刨 (M/男), 0, 吓 ？
295, 尤光照 (M/男), 0, 痛 唔 痛 呀 ？ 死 嘞 …… 追 唔 住 ！
296, 西瓜刨 (M/男), 0, 對 咩 唔 住 吖 ！ 見 唔 見 人 喇 你 ？
297, 尤光照 (M/男), 0, 見 ！ 見 咗 嘞 ！
298, 西瓜刨 (M/男), 0, 喺 邊道 呀 ？
299, 尤光照 (M/男), 0, 就 嗰處 㗎嘛 ！
300, 西瓜刨 (M/男), 0, 喺 嗰道 呀 ？ 追 喇 ！
301, 鄧寄塵 (M/男), 0, 對唔住 呀 吓 ！
302, 男 (M/男), 0, 對唔住 ！ 男廁 嚟 㗎 ！ 對唔住 ！
303, 女 (F/女), 0, 哎吔 ！ 有 色狼 呀 ！ 快 啲 嚟 捉 色狼 呀 ！ 重 走 ……
304, 林鳳 (F/女), 0, 喂 ！ 爸爸 ！ 爸爸 你 等 埋 我 呀 ！ 嘩 ！ 噉 鬼 惡 㗎喎 ， 爭 啲 掟死 我 呀 ！
305, 林鳳 (F/女), 0, 又 嚟 ！
306, 女 (F/女), 0, 太太 ！ 請 埋 去 坐 喇 ！
307, 林鳳 (F/女), 0, 吓 ？
308, 女 (F/女), 0, 呀 ！ 先生 ！ 你 都 埋 去 喇 ！
309, 女 (F/女), 0, 太太 呀 ， 你 唔 使 怕 㗎 ！ 醫生 會 有 辦法 㗎嘞 ！
310, 鄧寄塵 (M/男), 0, 小姐 ， 你 唔 知 㗎嘞 ！ 我 同 佢哋 完全 唔 同 㗎 ！
311, 女 (F/女), 0, 哦 ～ ， 我 知 嘞 ！ 你 唔 使 怕 ！ 有 一 啲 呀 ， 頭 一 胎 年紀 重 大 過 你 呀 ！ 都 唔 知 幾 安全 ！ 太太 ！ 我 恭喜 你 嘞 ！
312, 鄧寄塵 (M/男), 0, 吓 ？
313, 女 (F/女), 0, 太太 ， 貴 姓 呀 ？
314, 女 (F/女), 0, 吓 ？
315, 女 (F/女), 0, 貴 姓 呀 ， 你哋 ？
316, 林鳳 (F/女), 0, 呀 ， 姓 施 ！
317, 女 (F/女), 0, 幾多 歲 呀 ？
318, 女 (F/女), 0, 幾多 歲 呀 ？
319, 林鳳 (F/女), 0, 好 老 㗎嘞 ！ 六 十 幾 歲 呀 ！
320, 女 (F/女), 0, 哦 ～ 响 外國 呀 ？ 六 七 十 歲 生 細路哥 ， 好 平常 咋 ！
321, 鄧寄塵 (M/男), 0, 喂 ！ 殊 ……
322, 鄧寄塵 (M/男), 0, 喂 ！ 睇 而家 噉 情形 呢 ， 我哋 要 分開 至 走 得 甩 㗎嘞 ！ 嗱 ！ 你 喺 東方街 道 等 我 ， 吓 ！
323, 林鳳 (F/女), 0, 太太 ！ 你 唔 使 怕 㗎 ！ 有 醫生 就 有 辦法 㗎嘞 ！ 我 而家 開 架 車 過嚟 ！ 因間 你 唔 使 行 咁 遠 。
324, 鄧寄塵 (M/男), 0, 好 ！
325, 林鳳 (F/女), 0, 嗱 ！ 係 喺 下便 等 你 ！
326, 女 (F/女), 0, 太太 ！ 你 位 先生 年紀 輕輕 ， 難得 佢 咁 體貼 呀 ！
327, 不明 (X/不明), 0, 阿霞 呀 ！ 你 帶 佢 過 嗰便 先 吖 ！
328, 不明 (X/不明), 0, 阿施 太 ， 你 請 你 過 嗰便 吖 ！
329, 鄧寄塵 (M/男), 0, 好 ！
330, 女 (F/女), 0, 跟 我 嚟 吖 ！
331, 女 (F/女), 0, 上牀 喇 ！
332, 鄧寄塵 (M/男), 0, 咩 話 ？ 瞓 呀 ？
333, 女 (F/女), 0, 係 ！ 瞓 係 處 呀 ！
334, 鄧寄塵 (M/男), 0, 啋 ！ 做 咩 呀 ！ 做 咩 呀 ？
335, 女 (F/女), 0, 哦 ！ 除 衫 醫生 同 你 驗身 吖嘛 ！
336, 鄧寄塵 (M/男), 0, 哦 ～ 驗身 呀 ， 我 估 做 咩 喎 ！
337, 鄧寄塵 (M/男), 0, 弊 ……
338, 女 (F/女), 0, 弊 ！ 咩 弊 呀 ？
339, 鄧寄塵 (M/男), 0, 急 呀 ！
340, 女 (F/女), 0, 急 咩 急 啫 ？
341, 女 (F/女), 0, 哦 ～ 跟 我 嚟 吖 ！
342, 鄧寄塵 (M/男), 0, 哦 ！
343, 鄧寄塵 (M/男), 0, 冇 事 㗎 ！ 冇 事 㗎 ！ 一陣 見 嘞吓 ！
344, 女 (F/女), 0, 嗱 ！ 呢道 一 出 門口 ， 轉彎 就係 㗎嘞 ！
345, 鄧寄塵 (M/男), 0, 好 ！ 唔該 ！
346, 鄧寄塵 (M/男), 0, 小琪 ！
347, 林鳳 (F/女), 0, 爸爸 ！ 你 走 甩 嗱 ？
348, 林鳳 (F/女), 0, 哎吔 ！ 唔 知 施 先生 返 嚟 未 呀 ！ 最好 我哋 去 佢 屋企 䁓 吓嘞 ！
349, 鄧寄塵 (M/男), 0, 噉 都 好 ！ 嗱 ！ 呢道 第 三 條 望雲街 呢 ！ 對正 海皮 ！ 係 阿施 先生 必經之路 ， 喂 ！ 你 見 過 阿施 先生 幅 相 㗎喇 ！
350, 林鳳 (F/女), 0, 見 過 啫 ！ 但係 佢 唔 識 我 ！ 我 又 唔 識 佢 ！ 點 傾偈 呀 ！
351, 鄧寄塵 (M/男), 0, 唏 ！ 求其 你 想 辦法 ， 阻止 佢 ， 唔 返 得 屋企 就 得 喇嘛 ！
352, 林鳳 (F/女), 0, 嗱 ， 我 …… 返 嚟 有 辦法 㗎嘞 ！ 你 而家 去 喇 ！
353, 李香琴 (F/女), 0, 弊 嘞 ！ 有 人 撳鐘 呀 ！ 噉 …… 噉 點算 呢 ？
354, 司馬華龍 (M/男), 0, 怕 咩 啫 ？ 去 開門 喇 ！
355, 李香琴 (F/女), 0, 吓 ？
356, 李香琴 (F/女), 0, 你 搵 邊個 呀 ？
357, 鄧寄塵 (M/男), 0, 哦 ！ 我 搵 阿 ， 施 先生 ！
358, 李香琴 (F/女), 0, 吓 ？ 施 先生 隻 船 到 咗 嘞 咩 ？
359, 鄧寄塵 (M/男), 0, 呀 ！
360, 李香琴 (F/女), 0, 佢 未 返 嚟 噃 ！ 你 係 邊位 ？ 搵 佢 有 咩 事 呀 ？
361, 鄧寄塵 (M/男), 0, 哦 ！ 我 係 佢 船上 嘅 伙記 嚟 啫 ！ 我 想 …… 同 佢 傾 下 ！
362, 李香琴 (F/女), 0, 係 呢 ！ 你 隻 船 到 咗 有 幾耐 呀 ？
363, 鄧寄塵 (M/男), 0, 哦 ～ 到 咗 …… 一 點鐘 度 喇 ！ 呀 …… 或者 佢 船上 有 事 都 唔 定 呃 ！
364, 李香琴 (F/女), 0, 噉 你 有 咩 嘢 呵 唔 可以 話 落 㗎 ！
365, 鄧寄塵 (M/男), 0, 哦 ！ 唔 使 ！ 我 一陣 會 見 到 佢 㗎嘞 ！
366, 李香琴 (F/女), 0, 嗱 ！ 你 聽 到 嘛 ？ 船 已經 埋 咗 頭 嘞 ！
367, 司馬華龍 (M/男), 0, 我 聽 到 ！ 早 返 早 死 ！ 遲 返 遲 死 ！
368, 鄧寄塵 (M/男), 0, 小琪 ！
369, 林鳳 (F/女), 0, 哦 ！ 爸爸 ！ 施 先生 返 嚟 未 呀 ？
370, 鄧寄塵 (M/男), 0, 未 返 呀 ！ 我 親自 問 過 㗎 ！
371, 林鳳 (F/女), 0, 好彩 ！
372, 鄧寄塵 (M/男), 0, 吓 ？ 好彩 ？
373, 鄧寄塵 (M/男), 0, 噷 ， 爸爸 出街 都 唔 記得 帶 煙仔 添 ！
374, 林鳳 (F/女), 0, 爸爸 ！ 你 想 食 煙仔 咋嘛 ！
375, 鄧寄塵 (M/男), 0, 梗 係 喇 ！
376, 林鳳 (F/女), 0, 誒 ！ 爸爸 都 冇 帶 錢 ！
377, 林鳳 (F/女), 0, 呢 啲 ， 幾 錢 包 呀 ？
378, 男 (M/男), 0, 七 毫 ！
379, 鄧寄塵 (M/男), 0, 咁 平 嘅 ……
380, 林鳳 (F/女), 0, 誒 ～ 大老闆 呀 ， 請問 你 ， 望雲街 喺 邊道 嚟 㗎 ？
381, 男 (M/男), 0, 望雲街 ？ 哦 ～ 望雲街 ！ 行 過 啲 就係 嘞 ！
382, 林鳳 (F/女), 0, 唔該 你 吓 ！
383, 鄧寄塵 (M/男), 0, 幾 錢 包 呀 ？
384, 男 (M/男), 0, 個 一 ！
385, 鄧寄塵 (M/男), 0, 嘩 ！ 咁 貴 嘅 ……
386, 男 (M/男), 0, 唓 ！ 高價 㗎嘛 ！
387, 男 (M/男), 0, 傻 㗎 你 都 ！ 貴 又 話 貴 ！ 平 又 話 平 ！ 混吉 呀 ？
388, 鄧寄塵 (M/男), 0, 乜 你 噉 做 生意 㗎 你 ！ 唔 買 嘞 ！
389, 林鳳 (F/女), 0, 爸爸 你 肚餓 未 呀 ？
390, 鄧寄塵 (M/男), 0, 哦 ！ 小琪 ， 你 梗係 肚餓 嘞 ！
391, 林鳳 (F/女), 0, 梗 係 喇 ！ 琴晚 到 而家 ！ 趲 嚟 趲 去 ！ 一 滴 水 都 未 飲 過 呀 ！ 而家 肚 都 攣 咗 ！
392, 鄧寄塵 (M/男), 0, 好 ！ 等 爸爸 整 啲 嘢 返嚟 你 食 ！ 嗱 ！ 你 唔 好 行開 呀 ！
393, 女 (F/女), 0, 蝦餃 ！
394, 不明 (X/不明), 0, 先生 ！ 飲 咩 茶 呢 ？
395, 鄧寄塵 (M/男), 0, 普洱
396, 不明 (X/不明), 0, 哦 ！ 好 ！
397, 鄧寄塵 (M/男), 0, 呀 ！ 重有 ！ 叉燒 一 碟 ， 餐包 四 個 ！ 同 我 包 住 ， 我 …… 拎 跙 吓 ！
398, 不明 (X/不明), 0, 哦 …… 重有 啲 咩 要 呀 ？
399, 鄧寄塵 (M/男), 0, 我 呀 ？ 一陣 先 ！
400, 不明 (X/不明), 0, 好 ！
401, 鄧寄塵 (M/男), 0, 誒 ， 老伯 ！ 唔 見 咗 咁 耐 ， 幾好 呀 ， 吓 ？
402, 男 (M/男), 0, 吓 ？
403, 鄧寄塵 (M/男), 0, 唏 ～ 啱 嘞 ！ 相請不如偶遇 ！ 呢 一 餐 ， 我 請 ！ 吓 ！
404, 男 (M/男), 0, 喀 …… 我 幾 十 歲 嘞 ！ 又 唔 好眼 ， 認 唔 到 你 係 阿誰 ！ 你 係 ？
405, 鄧寄塵 (M/男), 0, 哎 ～ 傾落 你 就 知道 我 係 邊個 喇 ！ 哈 ……
406, 鄧寄塵 (M/男), 0, 呀 ！ 你 嗰 位 …… 少君 ……
407, 男 (M/男), 0, 唔 好 講 囉 ！ 乜 都 唔 做 …… 成 日 掛 住 賭波 ！ 唏 ！ 一 個 月 呀 ， 都 見 唔 到 幾多 次 哇 ！
408, 鄧寄塵 (M/男), 0, 呀 ！ 上 個 禮拜 ， 我 喺 馬場 ， 見 到 佢 喎 ！
409, 男 (M/男), 0, 係 喇嘛 ！
410, 鄧寄塵 (M/男), 0, 呀 ！ 我 重 拜託 佢 ， 問候 下 你 老人家 ！ 噉 ， 佢 有冇 話 過 你 知 呀 ？
411, 男 (M/男), 0, 佢 有 孝心 ， 激死 人 喇 ！ 連 我 姓 乜嘢 ， 佢 都 唔 記得 呀 ！ 唏 ！
412, 鄧寄塵 (M/男), 0, 誒 ， 老伯 ！ 都 係 唔 好 嬲 嘞 ！ 所謂 浪子回頭金不換 ！ 如果 佢 能夠 改過 呀 ， 真係 前途無可限量 呀 ！ 你 …… 你 個 仔 呀 ， 叻仔 嚟 㗎 ！
413, 男 (M/男), 0, 我 幾 十 歲 ， 得 一 個 ， 梗係 惜 佢 喇 ！
414, 鄧寄塵 (M/男), 0, 唏 ！ 放開 懷抱 ！ 飲 杯 ！ 吓 ！
415, 鄧寄塵 (M/男), 0, 誒 ？ 得 一 味 咋 ？
416, 男 (M/男), 0, 係係 ！
417, 鄧寄塵 (M/男), 0, 唔 得 吖 ！ 油雞 咧 ！
418, 男 (M/男), 0, 吓 ？
419, 鄧寄塵 (M/男), 0, 鹵味 誒 ！
420, 鄧寄塵 (M/男), 0, 呀 ！ 都 係 唔 好 嘞 ！ 等 我 開 去 睇 下 ， 睇 下 有 咩 啱 你 老人家 食 嘅 ， 吓 ！
421, 男 (M/男), 0, 唔 使 去 喇 ！
422, 鄧寄塵 (M/男), 0, 要 ……
423, 鄧寄塵 (M/男), 0, 唔該 你 叫 伙記 ， 斬 碟 鹵味 吓 ！ 一 碟 叉燒 ！ 呢 ！ 嗰 個 阿伯 ！
424, 男 (M/男), 0, 得 喇 …… 係 噉 喇 ！
425, 鄧寄塵 (M/男), 0, 呀 ！ 畀 返 兩 包 外賣 我 ， 吓 ！
426, 鄧寄塵 (M/男), 0, 嗱 ！ 我 出去 買 啲 嘢 ， 吓 ， 如果 嗰 個 伯父 要 酒 呢 ， 你 千祈 唔 好 畀 佢 飲 呀 ！
427, 鄧寄塵 (M/男), 0, 吓 ！ 等 我 返 嚟 先 呀 ！ 如果 唔 係 呢 ， 我 唔 承認 㗎 ！
428, 林鳳 (F/女), 0, 爸爸 ！ 我 個 肚 餓 到 唱歌 嘞 ！
429, 鄧寄塵 (M/男), 0, 嗱 ！ 呢 啲 你 最 喜歡 嘅 ！
430, 林鳳 (F/女), 0, 叉燒 ！
431, 鄧寄塵 (M/男), 0, 嗱 ！ 餐包 ！
432, 林鳳 (F/女), 0, 叉燒 好好味 呀 ！
433, 鄧寄塵 (M/男), 0, 梗 係 喇 ！
434, 林鳳 (F/女), 0, 你 又 冇 帶 錢 ！ 間 鋪頭 肯 賒 畀 你 㗎嗱 ？
435, 鄧寄塵 (M/男), 0, 邊道 有 得 賒 㗎 ？ 小琪 ！ 爸爸 呢 次 就 最後 㗎嘞 ！
436, 林鳳 (F/女), 0, 哦 ！ 乜 你 又 去 偷 ……
437, 林鳳 (F/女), 0, 爸爸 ！ 爸爸 ！ 你 睇 下 ！
438, 鄧寄塵 (M/男), 0, 咩 呀 ？
439, 林鳳 (F/女), 0, 似 係 佢 嘞 ！
440, 胡楓 (M/男), 0, 畀 啲 嘢 我 得 嘞 ！
441, 男 (M/男), 0, 噉 我 走 嘞喎 ！
442, 鄧寄塵 (M/男), 0, 小琪 ！ 你 過 嗰便 先 ！
443, 鄧寄塵 (M/男), 0, 等 爸爸 試 下 佢 ， 睇 下 佢 係咪 施 先生 ！
444, 鄧寄塵 (M/男), 0, 呀 ！ 施 先生 ！
445, 林鳳 (F/女), 0, 施 先生 ！ 係 …… 冇 錯 嘞 ！ 施 先生 ！ 我哋 等 咗 你 好耐 㗎嘞 ！
446, 胡楓 (M/男), 0, 你哋 兩 位 係 邊個 呀 ？ 好 對唔住 ！ 一下 記 唔 起 ！
447, 鄧寄塵 (M/男), 0, 呀 先生 ， 你 住 喺 東方街 十 三 號 㗎嘛 ！
448, 胡楓 (M/男), 0, 係 呀 ！
449, 林鳳 (F/女), 0, 係 呀 ！ 施 先生 ！ 你 唔 好 返 屋企 呀 ！ 你 千祈 唔 好 返 屋企 呀 ！
450, 胡楓 (M/男), 0, 做 咩 唔 好 返 屋企 呀 ？ 我 自己 屋企 ， 唔 返 得 㗎咩 ？
451, 林鳳 (F/女), 0, 真係 咧 ， 你 的確 唔 好 返 屋企 ！ 我 唔知 幾 辛苦 喺 呢道 等 你 ， 要 見 到 你 話 畀 你 聽 ！
452, 林鳳 (F/女), 0, 你 為 咗 自己 嘅 安全 ， 千萬 唔 好 返 屋企 ！
453, 胡楓 (M/男), 0, 為 咗 我 嘅 安全 ， 唔 好 返 屋企 ？ 唔通 我 自己 嘅 屋企 ， 有 危險 咩 ？
454, 林鳳 (F/女), 0, 係 咧 ！
455, 鄧寄塵 (M/男), 0, 冇 錯 ！ 冇 錯 ！ 你 千祈 唔 好 返 屋企 ！ 好 危險 呀 ！
456, 胡楓 (M/男), 0, 危險 ？ 唔通 我 太太 ……
457, 鄧寄塵 (M/男), 0, 啱 嘞 啱 嘞 ， 小琪 ， 佢 估中 晒 呀 ！
458, 胡楓 (M/男), 0, 喂 …… 你哋 究竟 搞 乜 鬼 呀 ？ 喺道 亂噏廿四 ！ 我 老實 話 畀 你 聽 呀 ！ 我 唔 係 幾 好 老脾 㗎咋喎 ！ 有 咩 事 你 好 講 嘞喎 ！
459, 鄧寄塵 (M/男), 0, 我 呃 你 做 咩 嘢嘢 呀 ？ 你 嗰 份 人 正一 係 狗咬呂洞賓 ， 嗱 我 話 你 知 呀 ， 如果 你 返 屋企 呢 ， 嗰 條 命 呀 ， 凍過水 ！
460, 胡楓 (M/男), 0, 哼 ！ 你 都 神經 嘅 ！
461, 林鳳 (F/女), 0, 爸爸 ！ 爸爸 ！ 施 先生 ！ 施 先生 ！ 我哋 點 都 唔 會 畀 你 返 去 送死 㗎嘞 ！
462, 胡楓 (M/男), 0, 我 話 連 你 都 神經 嘅 ！ 我 話 畀 你 聽 呀 ！ 我 屋企 冇 人 响道 㗎 ！ 就係 我 太太 响道 ， 唔通 我 太太 會 害死 我 咩 ？
463, 林鳳 (F/女), 0, 爸爸 你 講 畀 佢 聽 喇 ！
464, 鄧寄塵 (M/男), 0, 呀 ！ 就係 嘞 ！ 就係 你 自己 個 太太 害死 你 ！ 你 個 太太 呀 ， 同埋 個 姦夫 計畫 等 你 返 去 呢 ， 就 謀殺 你 ！
465, 胡楓 (M/男), 0, 你哋 兩 個 越 講 越 離譜 噃 ！ 嗱 ！ 我 警告 你哋 呀吓 ！ 如果 你哋 再 發神經 嚟 囉唆 我 呢 ， 我 就 叫 警察 拉 你哋 ！
466, 林鳳 (F/女), 0, 施 先生 ！ 施 先生 ！ 施 先生 ！ 你 太太 噉樣 做 法 ， 係 人 聽見 都 會 嬲 㗎 ！ 不過 ， 我 …… 我 唔 係 亂噏 㗎 ！ 真係 千真萬確 㗎 ！
467, 胡楓 (M/男), 0, 好 嘞 ！ 你 又 點 知道 呢 ？
468, 林鳳 (F/女), 0, 我 當然 知道 喇 ！ 琴晚 半夜 ， 我 喺 你 屋企 ， 我 親眼 睇見 ！ 親耳 聽見 嘅 ！ 重有 假 嘅 ……
469, 胡楓 (M/男), 0, 吓 ？ 尋晚黑 ， 夜晚 ， 半夜 ， 响 我 屋企 呀 ， 做 咩 呀 ！ 你 講 吖 ！ 做 乜嘢 呀 ！ 半夜 响 我 屋企 做 咩 呀 ？
470, 林鳳 (F/女), 0, 嗯 …… 我 想 偷 嘢 ！
471, 胡楓 (M/男), 0, 哦 ！ 原來 你 係 小偷 ！
472, 林鳳 (F/女), 0, 爸爸 ！
473, 鄧寄塵 (M/男), 0, 阿… … 施 先生 ！ 呢 個 係 我 個 女 嚟㗎 ！
474, 胡楓 (M/男), 0, 嗯 …… 原來 你 兩 個 都 係 小偷 ！ 入屋 偷 嘢 唔 到 就 立亂 話 人 ， 好 ！ 拉 你 兩 個 去 警察局 ！
475, 林鳳 (F/女), 0, 爸爸 ！ 我哋 而家 噉樣 走 咗 ， 即係 叫 施 先生 去 送死 嘅啫 ！
476, 鄧寄塵 (M/男), 0, 好 ！ 橫掂 佢 都 話 拉 我哋 去 警察局 ， 我哋 同 佢 鬥 過 ！ 話 佢 損害 我哋 嘅 名譽 ！
477, 林鳳 (F/女), 0, 我哋 咩 名譽 呀 ？
478, 鄧寄塵 (M/男), 0, 哼 ！ 笑話 ， 佢 話 我哋 小偷 吖嘛 ！
479, 林鳳 (F/女), 0, 我哋 ……
480, 鄧寄塵 (M/男), 0, 係 定 喇 ！ 嗱 ！ 我哋 要 佢 賠償 名譽 ！ 唔 喺 呢 ， 啪 佢 ！ 打 佢 ！
481, 林鳳 (F/女), 0, 你 同 佢 打 過 ？
482, 鄧寄塵 (M/男), 0, 哈 ！ 至 多 拉入 警察局 咋嘛 ！ 係咪 ？ 噉 佢 咪 唔 返 得 屋企 囉 ！
483, 林鳳 (F/女), 0, 追 佢 ！
484, 鄧寄塵 (M/男), 0, 喂 ！ 哼 ！ 你 份 人 都 唔 識 好醜 ， 出口傷人 ， 話 我 係 小偷 ， 吓 ！ 我 要 你 賠償 名譽 ！
485, 胡楓 (M/男), 0, 賠償 名譽 ？ 點 賠 法 呀 ？
486, 鄧寄塵 (M/男), 0, 誒 ……
487, 林鳳 (F/女), 0, 你 精精哋 聽 我哋 勸告 ！ 哼 ！ 唔 准 你 返 屋企 ！
488, 胡楓 (M/男), 0, 哼 ！ 如果 唔 聽 又 點 呀 ？
489, 鄧寄塵 (M/男), 0, 先禮而後兵 ！ 唔 服從 嘅話 呢 ， 等陣 教訓 下 你 ！
490, 胡楓 (M/男), 0, 噉 即係 ， 官府在遠 ， 拳頭在近 嘞喎 ！
491, 胡楓 (M/男), 0, 贊成 ！
492, 鄧寄塵 (M/男), 0, 真 嚟 呀 ！
493, 胡楓 (M/男), 0, 嚟 吖 ……
494, 鄧寄塵 (M/男), 0, 哎吔 ！ 咪 踢 爸爸 得㗎 ！
495, 鄧寄塵 (M/男), 0, 喂 ！ 行開 ！
496, 鄧寄塵 (M/男), 0, 哎吔 ！
497, 林鳳 (F/女), 0, 爸爸 ……
498, 胡楓 (M/男), 0, 對唔住 呀 ！ 我 打親 你 爸爸 ！
499, 胡楓 (M/男), 0, 喂 ！ 老友 呀 ……
500, 林鳳 (F/女), 0, 吖 ！
501, 林鳳 (F/女), 0, 警察 先生 呀 ， 嗰道 有 個 海員 ， 佢 梗係 飲醉酒 嘞 ！ 成日 追 住 我 ， 追 咗 我 幾 條 街 嘞 ！
502, 鄧寄塵 (M/男), 0, 佢 梗係 索 嘢 呀 ！
503, 男 (M/男), 0, 唔 使 驚 ！
504, 林鳳 (F/女), 0, 唔該 你 吓 ！
505, 男 (M/男), 0, 誒 ， 姑娘仔 ， 你 唔 使 走 ！ 有 我 喺 處 ！
506, 胡楓 (M/男), 0, 哼 ！ 而家 至 搵 到 你 ！ 我 追 你 幾 條 街 嚟 㗎嘞 ！
507, 林鳳 (F/女), 0, 係 佢 嘞 ！
508, 男 (M/男), 0, 喂 ……
509, 胡楓 (M/男), 0, 咩 呀 ？
510, 男 (M/男), 0, 你 到底 做 咩 呀 ？
511, 胡楓 (M/男), 0, 我 做 咩 呀 ？ 我 追 佢 幾 條 街 嚟嘞 已經 ！
512, 男 (M/男), 0, 吓 ！ 追 人哋 幾 條 街 ， 人哋 大 姑娘 嚟 㗎噃 ！ 你 係咪 飲醉酒 呀 ？
513, 胡楓 (M/男), 0, 唔 係 ！ 我 唔 係 飲醉酒 ！ 呢 ！ 佢 偷 咗 我 個 …… 呢 ！ 佢 偷 咗 我 個 皮篋 呀 ！ 走 咗 嘞 佢 ！
514, 男 (M/男), 0, 係 你 㗎咩 ？
515, 胡楓 (M/男), 0, 係 呀 ！
516, 林鳳 (F/女), 0, 爸爸 你 快 啲 喇 ！
517, 鄧寄塵 (M/男), 0, 小琪 小琪 ！ 唔 好 走 住 ！
518, 林鳳 (F/女), 0, 做 咩 呀 ， 爸爸 ！ 追 到 嚟 嘞噃 ！
519, 鄧寄塵 (M/男), 0, 咩 唔 走 呀 ？ …… 想 辦法 躉底 個 皮篋 ！ 佢哋 就 唔 追 我哋 㗎喇嘛 ！
520, 林鳳 (F/女), 0, 躉低 個 皮篋 ？ 噉 …… 施 先生 佢 ……
521, 鄧寄塵 (M/男), 0, 誒 ， 嗰 啲 慢慢 至 想 辦法 喇 ！ 拎 嚟 我 吖 ！ 跟住 我 嚟 喇 ！
522, 胡楓 (M/男), 0, 喂 …… 有冇 跌 親 呀 ？ 有 冇 事 呀 ？ 吓 ？
523, 胡楓 (M/男), 0, 你 冇 事 喇嘛 ？ 嗱 ！ 呢 個 皮篋 呢 ， 就係 我 㗎嘞 ！ 喂 ！ 你 唔 信 吖 ！
524, 胡楓 (M/男), 0, 你 打開 佢 ， 裡面 有 西裝 ， 有 盛 㗎 ！
525, 男 (M/男), 0, 好 嘞 …… 你 扐 返去 嘞 ！ 我 嚟 追 佢 ！
526, 林鳳 (F/女), 0, 爸爸 ！ 走 咗 嘞 ！
527, 鄧寄塵 (M/男), 0, 噉 我哋 返轉頭 ， 救 阿施 先生 嘞 ！
528, 林鳳 (F/女), 0, 好 呀 ！
529, 鄧寄塵 (M/男), 0, 喂 ！
530, 西瓜刨 (M/男), 0, 咩 事 呀 ？
531, 鄧寄塵 (M/男), 0, 秘密 報告 ， 埋 嚟 傾 ！
532, 西瓜刨 (M/男), 0, 吓 ？
533, 鄧寄塵 (M/男), 0, 喂 …… 嗰 個 海員 ， 做 咩 㗎 ？
534, 西瓜刨 (M/男), 0, 吖 ！ 噉 咪 海員 喇 ！
535, 鄧寄塵 (M/男), 0, 嘻 ……
536, 西瓜刨 (M/男), 0, 吓 ？ 真 唔 真 㗎 ？
537, 鄧寄塵 (M/男), 0, 如果 你 呢 件 案 辦妥 呢 ， 你 升 六 劃 度 ！
538, 西瓜刨 (M/男), 0, 六 劃 ？ ！
539, 林鳳 (F/女), 0, 爸爸 ！ 你 對 佢 講 咩 啫 ？
540, 鄧寄塵 (M/男), 0, 施 先生 販毒 ！
541, 西瓜刨 (M/男), 0, 誒 ， 咪 行 住 ， 咪 行 住 ！
542, 胡楓 (M/男), 0, 咩 事 呀 ？
543, 西瓜刨 (M/男), 0, 哈 …… 你 都 可謂 夠膽 嘞 你 ！
544, 胡楓 (M/男), 0, 我 咩 夠膽 呀 ？
545, 西瓜刨 (M/男), 0, 你 做 埋 啲 害 人 嘅 事 囉 ！
546, 胡楓 (M/男), 0, 嘻 ！ 你 都 傻 嘅 ！
547, 西瓜刨 (M/男), 0, 哎 ！ 咪 行 ！ 檢查 ！ 自己 擺 喺道 ！ 打開 畀 我 睇 下 ！
548, 胡楓 (M/男), 0, 搵 咩 呀 ？
549, 西瓜刨 (M/男), 0, 有冇 毒品 喺道 呀 ？
550, 胡楓 (M/男), 0, 豈有此理 吖 ！ 冤枉 好人 呀嘛 ？ 喂 ！ 你 精精哋 唔 好 冤枉 好人 喎 ！ 我 告 你 㗎喎 ！ 你 阻住 我 時間 ！
551, 西瓜刨 (M/男), 0, 阿先生 ！ 對唔住 ！ 搞 錯 咗 啫 ！ 我 開 車門 ！ 請 上車 ！
552, 胡楓 (M/男), 0, ” 千萬 不可 回家 ！ ”
553, 鄧寄塵 (M/男), 0, 嗱 ！ 爸爸 嗰 張 紙 ， 使 得 啩 ？
554, 林鳳 (F/女), 0, 咪 認叻 ！ 睇 下 施 先生 去 邊道 先 ！
555, 李鵬飛 (M/男), 0, 開門 ！ 阿宗 返 ！
556, 香海 (M/男), 0, 大哥 呀 ， 船 已經 埋咗 頭 㗎嘞喎 ！ 點解 唔 見 佢 返 屋企 呢 ？
557, 李鵬飛 (M/男), 0, 乜 咁 奇 呢 ？ 你哋 究竟 有冇 泄漏 我 個 計畫 㗎 ？
558, 黎雯 (F/女), 0, 冇 呃 ！
559, 李鵬飛 (M/男), 0, 一定 係 有 人 知道 我哋 嘅 計畫 ！ 阻止 呢 個 姓 施 嘅 ， 唔 畀 佢 返 屋企 ！ 四姑 呀 ？
560, 黎雯 (F/女), 0, 吓 ？
561, 李鵬飛 (M/男), 0, 你 喺 處 等 阿光 就 嘅 電話 ！ 我 同 佢 兩 個 去 查 下 姓 施 嘅 下落 ！
562, 黎雯 (F/女), 0, 得 嘞 ！
563, 李鵬飛 (M/男), 0, 跟 住 嚟 ！
564, 林鳳 (F/女), 0, 哎吔 ！ 又 走 咗 嘞喎 ！ 噉 點 呀 ？
565, 鄧寄塵 (M/男), 0, 點 呀 ， 你 就 梗係 叫 爸爸 跟 住 喇 ！
566, 林鳳 (F/女), 0, 係 囉 ！ 去 囉 ！
567, 林鳳 (F/女), 0, 乜 呢 個 人 咁 注意 施 先生 嘅 ……
568, 鄧寄塵 (M/男), 0, 唔 知 會 唔 會 發生 意外 喎 ！
569, 林鳳 (F/女), 0, 爸爸 ！ 我哋 跟 住 佢 囉 ！
570, 鄧寄塵 (M/男), 0, 吓 ？
571, 林鳳 (F/女), 0, 去 喇 ！
572, 不明 (X/不明), 0, 大哥 ， 大哥 ！
573, 不明 (X/不明), 0, 大哥 ！ 嗰 個 姓 施 嘅 ， 返 到 門口 ， 冇 入 去 屋 喎 ！ 重 行 咗 過 嗰便 添 ！
574, 李鵬飛 (M/男), 0, 噉 呀 ？ 噉 …… 我 同 阿宗 去 追 佢 ， 你哋 三 個 人 喺 嗰便 包抄 ！
575, 李鵬飛 (M/男), 0, 阿宗 呀 ？ 開車 ！
576, 香海 (M/男), 0, 好 ！
577, 司馬華龍 (M/男), 0, 去 聽 喇 ！
578, 李香琴 (F/女), 0, 喂 ……
579, 李香琴 (F/女), 0, 真係 奇 嘞 ！
580, 司馬華龍 (M/男), 0, 人哋 搭錯線 都 未定 㗎啫 ！ 使 乜 大驚小怪 ， 自己 嚇 自己 ！
581, 鄧寄塵 (M/男), 0, 喂 ！ 快 啲 …… 推 佢 ……
582, 鄧寄塵 (M/男), 0, 走 呀 ……
583, 林鳳 (F/女), 0, 小心 呀 ！ 走 嘞 …… 爸爸 ！
584, 男 (M/男), 0, 咪 郁 ！
585, 男 (M/男), 0, 哎吔 ！
586, 林鳳 (F/女), 0, 爸爸 ！ 好 走 嘞 ……
587, 男 (M/男), 0, 喂 ！ 瞓 喺 道 做 咩 呀 ？ 起身 嘞 ……
588, 男 (M/男), 0, 喂 …… 點 呀 ？ 搵 大哥 喇 ， 返 去 ……
589, 李香琴 (F/女), 0, 弊 嘞 ！ 梗係 佢 返 嚟 ！
590, 司馬華龍 (M/男), 0, 返 嚟 咪 啱 囉 ！ 嗱 ！ 我 匿 埋 ！ 你 開門 ！ 定 啲 呀 ！ 照 計畫 做 ！
591, 李香琴 (F/女), 0, 子康 ！ 你 返 嚟 嗱 ？ 點解 會 咁 夜 嘅 ……
592, 胡楓 (M/男), 0, 哦 ～ 我 有 啲 應酬 咋嘛 ！ 你 唔 瞓 等 我 返 嚟 呀 ？
593, 胡楓 (M/男), 0, 咦 ！ 做 咩 呀 ？
594, 李香琴 (F/女), 0, 子康 ！ 你 都 冇解 嘅 …… 船 到 就 好 返嚟 喇嘛 ！ 等 人哋 成晚 啩 住 你 ！
595, 胡楓 (M/男), 0, 我 都 話 我 有 應酬 吖嘛 ！ 嗱 ！ 我 而家 入 去 換 衫 先 ！ 換 完 衫 出 嚟 同 你 傾偈 ！ 冇 見 你 幾多 月 嘞 ！ 哈哈 ！
596, 李香琴 (F/女), 0, 噉 …… 噉 而家 點 呢 ？
597, 司馬華龍 (M/男), 0, 使 乜 驚 啫 ？ 睺 住 佢 換 完 衫 出 嚟 ， 照 計畫 做 ， 冇 事 嘅 ！ 定 啲 呀 ！
598, 胡楓 (M/男), 0, 阿梅 ！
599, 李香琴 (F/女), 0, 你 坐低 喇 ！
600, 胡楓 (M/男), 0, 吓 ？
601, 李香琴 (F/女), 0, 嗱 ！ 我 斟 杯 酒 畀 你 ， 吓 ！
602, 胡楓 (M/男), 0, 呀 ！ 唔該 你 ， 吓 ！
603, 胡楓 (M/男), 0, 咦 ！ 點解 咁 夜 …… 重有 人 撳鐘 嘅 …… 邊個 嚟 呢吓 ？
604, 胡楓 (M/男), 0, 等 我 開門 ！
605, 胡楓 (M/男), 0, 哈 ！ 真係 奇 嘞 ！ 冇 人 嘅 ……
606, 李香琴 (F/女), 0, 梗 係 啲 細路哥 百厭 啫 ！ 子康 ！ 我哋 返 入去 嘞 ！
607, 胡楓 (M/男), 0, 嗯 ！
608, 胡楓 (M/男), 0, 咦 ！ 好似 呢道 附近 火燭 噉噃 ！ 等 我 出 去 睇 下 ！
609, 李香琴 (F/女), 0, 你 啱啱 返 嚟 ！ 理 咁 多 事 做 咩 啫 ？ 坐 喺道 飲 杯 酒 ！ 休息 下 喇 ！
610, 胡楓 (M/男), 0, 哦 ！
611, 胡楓 (M/男), 0, 咩 事 呀 ？ 吓 ？
612, 男 (M/男), 0, 喂 ！ 你 呢道 係咪 東方街 十 三 號 呀 ？
613, 胡楓 (M/男), 0, 係 呃 ！ 係咪 呢道 附近 火燭 呀 ？
614, 男 (M/男), 0, 嘿 唔 係 附近 火燭 呀 ， 係 你 呢道 打 電話 話 你 呢道 係 火燭 呀 ！
615, 胡楓 (M/男), 0, 我哋 呢道 打 電話 ？ 冇 呃 ！ 我哋 連 火柴 都 冇 劃 一 枝 ， 邊道 會 火燭 呢 ？
616, 男 (M/男), 0, 哼 ！ 噉 就 奇 嘞 ！ 邊個 同 我哋 開玩笑 呢 吓 ？ 你哋 跟 住 嚟 ！ 我 返 去 查 下 先 ！
617, 胡楓 (M/男), 0, 坐低 ！
618, 胡楓 (M/男), 0, 哈 …… 我 返嚟 ， 就 遇 到 咁 多 嘢 ！
619, 李香琴 (F/女), 0, 吓 ？ 遇 到 咩 呀 你 ？
620, 胡楓 (M/男), 0, 冇 嘢 ！
621, 胡楓 (M/男), 0, 阿梅 呀 ， 熄 咗 盞 燈 吖 ！
622, 林鳳 (F/女), 0, 哎吔 ！ 死 嘞 ！ 爸爸 ！
623, 鄧寄塵 (M/男), 0, 爸爸 未 死 ！
624, 林鳳 (F/女), 0, 唔 係 呀 ！ 熄 晒 燈 嘞 ！ 施 先生 梗 冇 命 嘞 ！ 我哋 入 去 嘞 ！
625, 鄧寄塵 (M/男), 0, 唏 ！ 而家 我哋 點 入 得 㗎 ！
626, 林鳳 (F/女), 0, 噉 點 啫 ？ 吓 ？
627, 鄧寄塵 (M/男), 0, 有 辦法 ， 你 跟 住 我 嚟 ！
628, 男 (M/男), 0, 我哋 係 警察 ！ 開門 呀 ！ 快 啲 開門 ！ 喂 ！
629, 李香琴 (F/女), 0, 弊 嘞 ！ 弊 嘞 ！ 害人反害己 ！ 佢 梗係 知道 我哋 嘅 計畫 ， 叫 警察 嚟 嘞 ！
630, 司馬華龍 (M/男), 0, 唔 會 嘅 ！ 如果 佢 知道 嘅話 ， 一早 就 叫 警察 拉 我哋 喇嘛 ！ 唔 怕 嘅 ！ 定 啲 ！
631, 男 (M/男), 0, 咪 郁 ！ 舉手 ！ 咪 郁 ！ 你 係 呢道 乜嘢 人 ？
632, 胡楓 (M/男), 0, 吓 ？ 我 係 呢道 嘅 主人 ！ 姓 施 嘅 ！
633, 男 (M/男), 0, 主人 ？ 剩 得 你 一 個 喺 處 咋咩 ？
634, 胡楓 (M/男), 0, 唔 係 ！ 重有 我 太太 ！
635, 男 (M/男), 0, 喔 ！ 噉 我 想 見 下 你 位 太太 ！
636, 胡楓 (M/男), 0, 阿梅 呀 ！ 梅 ！
637, 李香琴 (F/女), 0, 咩 事 呀 ？
638, 胡楓 (M/男), 0, 佢哋 當 我 係 ……
639, 李香琴 (F/女), 0, 吓 ？ 當 你 係 咩 呀 ？ 當 你 係 賊 呀 ？
640, 男 (M/男), 0, 係 ！ 你哋 打 九九九 ， 係咪 有 賊 嚟 打劫 你哋 呀 ？
641, 胡楓 (M/男), 0, 我哋 打 九九九 ？ 冇 呃 ！ 我哋 冇 打 到 九九九 喎 ！ 亦 都 冇 賊 嚟 劫 過 我哋 喎 ！
642, 男 (M/男), 0, 噉 呀 ？ 噉 邊個 打 九九九 呢吓 ？ 嗱 ！ 你哋 兩 個 返 去 查 下 ！ 如果 查 到 邊個 嘅 ， 罰 重 啲 佢 ！ 吓 ！
643, 不明 (X/不明), 0, 係 ！
644, 胡楓 (M/男), 0, 我 都 贊成 罰錢 添 ！
645, 胡楓 (M/男), 0, 我哋 可以 返 入去 休息 嘞 ？
646, 男 (M/男), 0, 可以 ！ 請 返 入去 ！
647, 胡楓 (M/男), 0, 今晚 真係 多事 ！ 有 鬼 拍門 ！ 火燭車 ！ 衝鋒車 ！ 一陣 唔 知 重有 啲 咩 事 添㗎 ！
648, 李香琴 (F/女), 0, 子康 ， 一陣 重 點 會 有事 吖 ！
649, 胡楓 (M/男), 0, 冇 事 就 好 喇 ！
650, 林鳳 (F/女), 0, 爸爸 ！ 爸爸 ！ 警車 嚟 咗 又 走 咗 ！ 呢 啲 祇不過 係 拖延 時間 㗎啫 ！ 根本 就 救 唔 到 施 先生 條 命 ！
651, 鄧寄塵 (M/男), 0, 係 吖 ！
652, 林鳳 (F/女), 0, 爸爸 ……
653, 鄧寄塵 (M/男), 0, 唏 ！ 你 唔 好 叫 爸爸 嘞 ！ 叫 天 都 冇用 ！
654, 鄧寄塵 (M/男), 0, 小琪 ！ 小琪 ！ 不如 噉 咧 ！
655, 林鳳 (F/女), 0, 點 呀 ？
656, 鄧寄塵 (M/男), 0, 嗱 ！ 我哋 入 去 後門 ！ 睇 下 屋 裡面 嘅 情形 點 吖 ！
657, 林鳳 (F/女), 0, 噉 去 喇 ！
658, 林鳳 (F/女), 0, 入 去 喇 ！ 爸爸 ！
659, 鄧寄塵 (M/男), 0, 唔 得 ！ 而家 噉 入 去 畀 人 睇 到 呀 ， 唔 係 當 賊 辦 ！
660, 林鳳 (F/女), 0, 我哋 做 小偷 嘅 ， 咪 根本 係 賊 ！
661, 鄧寄塵 (M/男), 0, 誒 ！ 而家 我哋 唔 係 賊 吖嘛 ！ 我哋 捉 賊 噃 ！ 哼 ！
662, 鄧寄塵 (M/男), 0, 哈 ！ 有 辦法 ！ 你 跟 住 我 嚟 ！ 嗱 ！ 你 記 住 呀 ！ 我 行 你 就 行 ， 我 企 你 就 企 ！
663, 林鳳 (F/女), 0, 得 嘞 ！
664, 鄧寄塵 (M/男), 0, 喂 ！ 幫辦 嚟 嘞 ！ 我 噉 做 ， 你 噉 做 呀 ！ 吓 ！
665, 林鳳 (F/女), 0, 誒 ， 幫辦 呀 ？
666, 男 (M/男), 0, 做 咩 呀 ？
667, 林鳳 (F/女), 0, 你 睇 下 嗰道 做 咩 ？
668, 男 (M/男), 0, 哎吔 ！ 你 做 咩 呀 ？ 吓 ？ 你 想 點 呀 ？
669, 男 (M/男), 0, 哎吔 ！ 你 開 咩 玩笑 呀吓 ！
670, 男 (M/男), 0, 做 咩 呀 ？ 吓 ？ 你 發神經 嘞 ！ 我 睇 你 兩 個 都 發神經 呀 ！ 拉 你 返去 呀 ！
671, 鄧寄塵 (M/男), 0, 好 呃 ！ 嚟 吖 ！
672, 男 (M/男), 0, 哎吔 ！
673, 林鳳 (F/女), 0, 嚟 嘞 ……
674, 林鳳 (F/女), 0, 喂 ！ 幫辦 ！ 呢道 ！
675, 林鳳 (F/女), 0, 爸爸 ！ 嚟 幫 佢 喇 ！
676, 男 (M/男), 0, 你 兩 個 做 咩 呀 ？
677, 林鳳 (F/女), 0, 哎 ！ 嗰道 ！ 佢 係 兇手 嚟㗎 ！
678, 男 (M/男), 0, 咪 郁 呀 ！
679, 林鳳 (F/女), 0, …… 佢 有 刀 㗎 ！
680, 男 (M/男), 0, 做 咩 呀 ？ 舉手 ！
681, 林鳳 (F/女), 0, 施 先生 ！ 佢 就係 你 太太 嘅 姦夫 ！ 想 謀殺 你 嘅 就係 佢 嘞 ！
682, 胡楓 (M/男), 0, 吓 ？
683, 胡楓 (M/男), 0, 阿梅 ！
684, 胡楓 (M/男), 0, 哦 ！ 所以 你哋 兩 個 人 ……
685, 林鳳 (F/女), 0, 哼 ！ 唔 畀 你 返 屋企 囉 ！
686, 鄧寄塵 (M/男), 0, 阿… … 幫辦 ， 真係 對唔住 嘞 ！ 正話 踢 你 一 腳 ， 不過 想 帶 你 入 嚟 破案 啫 ！ 呀 …… 我 畀 …… 畀 你 踢 返 腳 咧 ！
687, 男 (M/男), 0, 唏 ， 呢 啲 冇計 嘅 …… 呢 一 次 你 帶 我 嚟 ， 破 咗 呢 件 案 ， 你 有 功 添 ！ 我 一定 要 報告 上司 ， 畀 返 個 模範市民 嘅 獎狀 畀 你 ！
688, 鄧寄塵 (M/男), 0, 吓 ？ 唔 得 㗎 ！
689, 男 (M/男), 0, 吓 ？ 要 嘅 ！
690, 胡楓 (M/男), 0, 你 兩 位 ！ 真係 天下第一 好人 ， 為 咗 救 我 性命 辛辛苦苦 阻止 我 唔 畀 我 返 屋企 ！ 初時 我 重 以為 你哋 係 壞人 添 ！ 而家 真係 對唔住 ！
691, 鄧寄塵 (M/男), 0, 我 就 冇 緊要 呀 ！ 我 個 女 為 救 你 條 命 呢 ， 緊張 到 不可 形容 ！ 幾乎 連 老豆 都 唔 要 ！
692, 林鳳 (F/女), 0, 喂 ！ 模範市民 ！
693, 胡楓 (M/男), 0, 我 真係 感謝 你 至 啱 ！
694, 黎雯 (F/女), 0, 哥 ！ 噉 我哋 走 咗 ， 方仔 點 呀 ？
695, 李鵬飛 (M/男), 0, 唏 ！ 犧牲 就係 方仔 一 個 人 啫 ！ 我哋 而家 四 個 人 喎 ！
696, 李鵬飛 (M/男), 0, 喂 ！ 吓 ？ 你 係 方仔 ！ 咩 話 ？ 吓 ？ 你 真係 照 我 計畫 搞妥 咗 ！
697, 李鵬飛 (M/男), 0, 係咪 呀 ？ 嗯 ！ 好 喇 ！ 我 而家 即刻 嚟 ！ 呀 ！
698, 李鵬飛 (M/男), 0, 哈 ！ 方仔 ！ 你 好嘢 ！ 哈 ！ 我 估 唔 到 你 辦 得 妥 呢 件 事 ！ 呀 ！ 喂 ！
699, 李鵬飛 (M/男), 0, 我 而家 問 你 喎 ！ 點解 唔 睬 我 呀 ？ 喂 ！ 你 兩 個 而家 係 殺人犯 嚟 㗎噃 ！ 我 要 你 生就生 ， 我 要 你 死就死 㗎喎 ！
700, 胡楓 (M/男), 0, 哈 ……
701, 李鵬飛 (M/男), 0, 弊 ！ 散水 ！
702, 男 (M/男), 0, 咪 郁 ！ 你哋 呢 班 老千 ！ 冚辦爛 帶 晒 返 警局 ！
703, 男 (M/男), 0, 咪 郁 呀 ！
704, 男 (M/男), 0, 而家 我 想 請 兩 位 返 去 做 個 證人 ！ 控告 呢 班 人 謀殺 。
705, 鄧寄塵 (M/男), 0, 吓 …… 我哋 都 去 ？ 唔 方便 嘅 ！
706, 男 (M/男), 0, 唔 得 㗎 ！ 一定 要 去 㗎 ！ 冇 證人 唔 得 㗎 ！ 係 囉 ！ 你 兩 位 呀 ， 又 點 會 知道 佢哋 呢 班 人 預先 有 計畫 ， 謀殺 施 先生 ？
707, 林鳳 (F/女), 0, 哦 ！ 係 我 親眼 睇見 ， 親耳 聽見 㗎 ！
708, 林鳳 (F/女), 0, 咩 呀 ？
709, 林鳳 (F/女), 0, 哎吔 ！ 唔 …… 唔 知 呀 ！
710, 男 (M/男), 0, 你 不 能 話 唔 知 㗎喎 ！
711, 男 (M/男), 0, 嗱 ！ 你 點 會 知道 嘅 ！ 呢 一 點 非常 重要 嘅 ！ 將來 喺 法庭 都 會 追問 㗎喎 ！
712, 鄧寄塵 (M/男), 0, 阿… … 先生 ， 呢 件 事幹 ， 問 我 就 知 嘞 ！ 因為 我 小女 呢 ， 年紀 輕 ， 唔 係 幾 識 事 ……
713, 胡楓 (M/男), 0, 先生 ！ 呢 件 事 ， 好 重要 㗎噃 ！
714, 鄧寄塵 (M/男), 0, 哦 …… 我 知道 ！ 嗱 ！ 因為 我 係 小偷 ……
715, 男 (M/男), 0, 吓 ？
716, 鄧寄塵 (M/男), 0, 在 偷 嘢 嘅 時候 呢 ， 睇 到 ， 聽 到 嘅 ！
717, 男 (M/男), 0, 噉 呀 ？ 喂 ！ 老友 ！ 如果 你 認 做 小偷 嘅 ， 噉 你 要 坐監 㗎喎 ！
718, 鄧寄塵 (M/男), 0, 係 吖 ！ 我 知 ！
719, 男 (M/男), 0, 如果 你 唔 認 ， 噉 又 冇 咗 證人 ， 證據 又 唔 得 充足 ！
720, 胡楓 (M/男), 0, 呀 ！ 不如 噉 吖 ！ 佢哋 兩 個 人 所 犯 嘅 罪 ， 由 我 擔成 得 唔 得 呢 ？
721, 男 (M/男), 0, 噉 又 唔 得 㗎喎 ！ 不過 佢 兩 個 人 ， 咁 好 心腸 ！ 我 都 唔 想 佢 坐監 喇 ！
722, 鄧寄塵 (M/男), 0, 唏 ！ 你 兩 位 唔 好 為 我哋 擔心 ， 我哋 兩 父女 呢 ， 經已 商量 過 ， 呢 一 次 呢 ， 係 最後 一 次 ， 以後 呢 ， 洗手不幹 㗎嘞 ！
723, 鄧寄塵 (M/男), 0, 噉 而家 救人 一 條 命 呀 ， 縱使 間 坐 一 兩 個 月 監 ， 好 值得 吖 ！
724, 男 (M/男), 0, 哈 …… 老友記 ， 義氣博義氣 ！ 將來 你 坐監 嘅 時候 呢 ， 我 得閒 就 去 探 下 你 ！
725, 鄧寄塵 (M/男), 0, 一於 係 噉 話 ！
726, 林鳳 (F/女), 0, 爸爸 ！ 噉 你 去 坐監 …… 我 ……
727, 胡楓 (M/男), 0, 先生 ！ 你 位 小姐 ！ 我 會 照顧 佢 㗎 ！ 我 今次 唔 去 船 住 ！ 等 你 坐 完 監 出嚟 ， 我 同埋 你 一齊 行船 ！ 噉 你 咪 可以 改行 囉 ！
728, 鄧寄塵 (M/男), 0, 誒 ！ 多謝 晒 呀 ！ 施 先生 ！
729, 胡楓 (M/男), 0, 施 先生 ！ 去 行船 呀 ？ 好 呀 ！ 爸爸 ！ 我 都 去 ！
730, 鄧寄塵 (M/男), 0, 邊道 有 女仔 人家 去 行船 㗎 ？
731, 林鳳 (F/女), 0, 噉 …… 留 返 我 喺道 又 試 做 返 小偷 係喇 ！
732, 胡楓 (M/男), 0, 唔 怕 ！ 我 帶 你 去 ！
733, 林鳳 (F/女), 0, 真 嘅 ……
734, 胡楓 (M/男), 0, 係 呀 ！ …… 真係 好 嘅啫 ！
735, 男 (M/男), 0, 老友 呀 ！ 同 你 一齊 返 警局 呀 ！
736, 鄧寄塵 (M/男), 0, 哦 ！ 好 呃 ！ 我 洗定 㗎嘞 ！
737, 男 (M/男), 0, 先生 ！ 再見 ！
738, 胡楓 (M/男), 0, 再見 ！ 再見 ！
