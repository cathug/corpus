Id, Artist, Type, Text
1, 白雪仙 (F/女), 0, 點 呢 ？ 李 醫生 ？
2, 姜中平 (M/男), 0, 阿劍雲 嗰 對 眼 呢 ， 一定 要 好好哋 調養 下 先 得 ！
3, 姜中平 (M/男), 0, 我 相信 佢 平日 因為 太過 勞神 嘞 ！ 先至 會 刺激 雙眼 噉 樣 嘅啫 ！
4, 白雪仙 (F/女), 0, 李 醫生 ， 噉 點樣 補救 呢 ？
5, 姜中平 (M/男), 0, 除 咗 醫藥 上 幫助 之外 ， 最好 有 一 笪 安靜 嘅 地方 ， 鋌 佢 好好 哋 休養 得 幾 個 月 ， 就 唔 理 其他 嘅 事 ， 噉 佢 雙眼 呢 就 漸漸 會 好 返 㗎嘞 ！
6, 江一帆 (M/男), 0, 誒 ～ 點 得 㗎 ， 漢笙 ， 我 啲 事務 咁 多 嘅 ， 噉 點 能夠 去 休養 呢 ？
7, 白雪仙 (F/女), 0, 唏 ！ 雲哥 ！ 你 啲 事務 可以 交 畀 阿少青 代 你 打理 咪 得 囉 ！
8, 江一帆 (M/男), 0, 畀 阿少青 ？ 唏 ！ 唔 得 㗎 ！ 呢 啲 事務 我 要 自己 親力親為 先至 得 㗎 ！ 如果 我 唔 喺道 ， 噉 我 點 放心 呢 ？
9, 白雪仙 (F/女), 0, 雖然 係 啫 ， 但 你 而家 噉 嘅 情形 ， 又 點 到 你 親力親為 呢 ？
10, 白雪仙 (F/女), 0, 如果 你 唔 離開 呢道 去 休養 ， 你 嘅 精神 一 日 都 唔 得 安靜 ， 噉 你 對 眼 又 點 會 好 返 呢 ？
11, 姜中平 (M/男), 0, 係 囉 ！ 劍雲 ， 一 個 人 呢 ， 最 緊要 對 眼 ， 若 果 冇 咗 對 眼 ， 又 點樣 能夠 做事 呢 ？
12, 姜中平 (M/男), 0, 你 一於 搬 去 我 嗰道 ， 我 就 畀 間 別墅 你 住 ， 噉 我 就 時時 可以 接近 你 ， 噉 咪 重 方便 ？
13, 白碧 (F/女), 0, 阿哥 ！ 你 聽 阿嫂 同埋 李 醫生 佢哋 話 喇 ！
14, 江一帆 (M/男), 0, 好 喇 ！ 你哋 個個 都 話 贊成 去 囉 ， 咪 去 囉 ！
15, 姜中平 (M/男), 0, 係 囉 ！ 誒 噉 我 而家 返 過去 先 ， 聽日 呢 你 同 阿嫂 搭 車 嚟 ， 我 接 你哋 車 喇 ！
16, 江一帆 (M/男), 0, 哦 ～ 好 ……
17, 白雪仙 (F/女), 0, 好 ……
18, 姜中平 (M/男), 0, 誒 ～ 我 同 你 敷 啲 藥 先 喇吓 ！
19, 江一帆 (M/男), 0, 哦 ！
20, 胡楓 (M/男), 0, 豔虹 ， 你 阿嫂 呢 ？
21, 白碧 (F/女), 0, 阿嫂 喺 樓上 執 行李 ， 佢 就 落 嚟 㗎嘞 ！ 青哥 呀 ？ 你 去 唔 去 新安市 呀 ？
22, 胡楓 (M/男), 0, 噉 我 點 得閒 呢 ？ 你 阿哥 去 咗 ， 寫字樓 嘅 事務 ， 冚辦爛 要 我 打理 㗎 ！
23, 白碧 (F/女), 0, 噉 你 唔 會 交低 畀 第 二 個 做 咩 ？
24, 胡楓 (M/男), 0, 事務 嘅 嘢 ， 點 交得 畀 人 做 呢 ？
25, 白碧 (F/女), 0, 阿哥 都 交 得 畀 你 嘞 ！ 點解 你 會 交 得 畀 第 二 個 啫 ？
26, 胡楓 (M/男), 0, 哈 ！ 我 話 你 細路哥 ， 真係 細路哥 呀 ！
27, 白雪仙 (F/女), 0, 嗱 ！ 落 嘞 ！ 好聲 呀 ！
28, 胡楓 (M/男), 0, 蘇 太 ！ 蘇 先生 ！
29, 白雪仙 (F/女), 0, 少青 ！
30, 江一帆 (M/男), 0, 呵 ！ 少青 ， 你 嚟 咗 呀 ？
31, 胡楓 (M/男), 0, 係 呀 ！ 我 一心 嚟 送 你 車 㗎 ！
32, 江一帆 (M/男), 0, 唏 ！ 唔 使 你 送 嘞 ！ 你 返 去 寫字樓 喇 ！ 如果 唔 係 一間 有 人 嚟 搵 你 ， 唔 見 你 添 ！
33, 白雪仙 (F/女), 0, 係 囉 ！ 使 乜 送 車 吖 ！ 你 都 係 返 寫字樓 先 喇 ！
34, 胡楓 (M/男), 0, 好 喇 好 喇 ！
35, 胡楓 (M/男), 0, 阿蘇 先生 ！ 我 恭祝 你 早日 恢復 光明 ！
36, 江一帆 (M/男), 0, 多謝 多謝 ！ 係 呢 少青 ， 我 呢 次 去 新安市 ， 我 都 唔 知 幾時 先 可以 返 得 嚟 ！ 寫字樓 嘅 事 ， 你 同 我 小心 啲 打理 喇吓 ！
37, 胡楓 (M/男), 0, 蘇 先生 ！ 你 以往 噉 栽培 我 ， 而家 我 對於 寫字樓 嘅 事務 ， 我 一定 盡心盡力 去 做 嘅 ！ 請 你 放心 去 休養 喇 ！
38, 江一帆 (M/男), 0, 以往 你 喺 我 道 做事 ， 都 好 盡責 ！ 我 都 好 放心 ！ 不過 如果 你 有 咩 難題 ， 自己 唔 明白 嘅 ， 你 可以 打 電報 畀 我 呃 ！
39, 胡楓 (M/男), 0, 好 喇 …… 我 走 嘞 ！ 蘇 先生 ！
40, 江一帆 (M/男), 0, 哦 ！ 好好 ！
41, 胡楓 (M/男), 0, 唔 送 嘞 ！ 蘇太 ！
42, 白雪仙 (F/女), 0, 有心 嘞 ！ 少青 ！
43, 胡楓 (M/男), 0, 再見 ！
44, 白雪仙 (F/女), 0, 再見 ！
45, 白碧 (F/女), 0, 青哥 ！
46, 胡楓 (M/男), 0, 咩 事 呀 ？
47, 白碧 (F/女), 0, 哦 ！ 噉 你 唔 使 同 我 拜拜 㗎喇 ！
48, 胡楓 (M/男), 0, 哈 ！ 話 你 細路哥 真係 細路哥 ！ 拜拜 ！
49, 女 (F/女), 0, 大姑奶 ！
50, 馬笑英 (F/女), 0, 吓 ？
51, 胡楓 (M/男), 0, 張 太 ！
52, 白雪仙 (F/女), 0, 哦 ！ 大姑奶 嚟 嘞 ！
53, 白碧 (F/女), 0, 家姐 ！
54, 白雪仙 (F/女), 0, 大姑奶 ！
55, 馬笑英 (F/女), 0, 劍雲 呀 ！
56, 江一帆 (M/男), 0, 吓 ！ 家姐 ！
57, 馬笑英 (F/女), 0, 我 呢 次 本來 同埋 你 去 嘅 ！ 啱啱先 你 個 姐夫 就 有 病 ！ 真係 論盡 嘞 ！
58, 江一帆 (M/男), 0, 唏 ！ 唔 使 你 去 嘞 ， 家姐 ！ 我 而家 有 阿霞 同 阿虹 陪 我 去 嘞 ！ 噉 就 使乜 你 去 呢 ？ 如果 你 得閒 嘅 ， 你 打理 下 我哋 啲 家頭細務 罷喇 ！
59, 馬笑英 (F/女), 0, 噉 你 放心 喇 ！ 我 梗 嚟 嘅 …… 不過 你 自己 至 緊要 保重 下 隻 眼 至 得 呀 ！ 如果 盲 咗 對 眼 呀 ？ 都 唔 知 點算 嘞 ！
60, 白雪仙 (F/女), 0, 唔 緊要 嘅 …… ， 大姑奶 ， 阿李 醫生 都 話 過 ， 休養 下 就 冇 乜事 㗎嘞 ！
61, 馬笑英 (F/女), 0, 阿虹 呀 ！ 你 要 畀 心機 服侍 阿哥 至 好 呀 ！ 你 話 晒 都 係 自己 骨肉 呀 ！
62, 白碧 (F/女), 0, 得 嘞 ！ 家姐 ！ 你 慌 阿嫂 唔 會 服侍 阿哥 咩 ？ 使乜 你 咁 擔心 啫 ？
63, 男 (M/男), 0, 阿蘇 太 ， 車飛 買 到 嘞喎 ！ 去 未 呀 ？
64, 白雪仙 (F/女), 0, 哦 ！ 好 ！ 我哋 去 咧 ！
65, 江一帆 (M/男), 0, 呵 ， 好 ！
66, 白雪仙 (F/女), 0, 李 醫生 ！ 你 間 別墅 真係 華麗 嘞 ！
67, 姜中平 (M/男), 0, 呢道 空氣 唔 錯 㗎 ！ 阿嫂 呀 ， 你 扶 阿劍雲 過 嗰便 坐 下 先 喇 ！
68, 白雪仙 (F/女), 0, 好 ……
69, 江一帆 (M/男), 0, 阿漢笙 呀 ？
70, 姜中平 (M/男), 0, 吓 ？
71, 江一帆 (M/男), 0, 雖然 我 雙眼 就 睇 唔 到 ， 但係 我 覺得 呢道 ， 一定 好 幽靜 ， 好 美麗 嘅 ！
72, 白雪仙 (F/女), 0, 係 呀 ！ 雲哥 呀 ， 呢 間 別墅 好 大 添呀 ！
73, 女 (F/女), 0, 飲茶 吖 ！ 蘇生 ！ 蘇太 ！
74, 江一帆 (M/男), 0, 哦 ！ 唔該 你 ！
75, 白雪仙 (F/女), 0, 唔該 ！
76, 女 (F/女), 0, 醫生
77, 姜中平 (M/男), 0, 飲茶 吖 ， 劍雲 ！ 飲茶 吖 ， 阿嫂 ！
78, 女 (F/女), 0, 飲茶 吖 ！ 小姐 ！
79, 白碧 (F/女), 0, 呀 ！ 唔該 ！
80, 白碧 (F/女), 0, 阿哥 呀 ……
81, 江一帆 (M/男), 0, 吓 ？
82, 白碧 (F/女), 0, 呢道 啲 地方 好好 嘅啫 ！ 我 相信 你 喺 道 住 呀 ， 你 對 眼 一定 會 好 快趣 好 㗎嘞 ！
83, 姜中平 (M/男), 0, 呀 ！ 係 呢 ！ 艷虹 ， 由 呢道 行 過去 嗰道 重有 一 個 花園 添㗎 ！
84, 白碧 (F/女), 0, 係 咩 ， 李 醫生 ？
85, 姜中平 (M/男), 0, 阿… … 劍雲 呀 ， 呢道 樓上 樓下 都 有 房 㗎 ！ 你 歡喜 咪 住下 鑼
86, 白雪仙 (F/女), 0, 雲哥 呀 。
87, 江一帆 (M/男), 0, 吓 ？
88, 白雪仙 (F/女), 0, 我哋 都 係 住 樓上 好 嘞 ！ 樓上 空氣 梗 比較 好 啲 嘅 ……
89, 江一帆 (M/男), 0, 哦 ！ 好 呃 好 呃 ！
90, 白碧 (F/女), 0, 我 就 歡喜 住 樓下 嘞 ！
91, 姜中平 (M/男), 0, 好 呀 ……
92, 姜中平 (M/男), 0, 呀 ！ 阿瓊 ！
93, 女 (F/女), 0, 吓 ？
94, 姜中平 (M/男), 0, 同 蘇生 攞 啲 行李 上樓 先 吖 ！
95, 女 (F/女), 0, 哦 ！
96, 白碧 (F/女), 0, 誒 ！ 嗰 兩 件 細 嘅 係 我 嘅 ， 你 唔 使 拎 上去 嘞 ！
97, 女 (F/女), 0, 哦 ！
98, 姜中平 (M/男), 0, 阿艷虹 呀 ？ 你 鍾意 住 樓下 吖 ， 嗱 ！ 嗰 間 房 喺 嘞 ！
99, 白碧 (F/女), 0, 哦 ！ 好 呃 ！
100, 姜中平 (M/男), 0, 阿嫂 呀 ？ 呢 個 阿瓊 我 啱啱 請 返嚟 嘅 ！ 不過 ， 佢 煮 啲 菜 ， 唔 知 啱 唔 啱 你哋 口味 噃 ！
101, 白雪仙 (F/女), 0, 噉 唔 緊要 ！ 嚟 呢道 橫掂 我 都 得閒 ！ 我 可以 自己 郁 下 手 呃 ！
102, 江一帆 (M/男), 0, 呀 係 呢 ， 漢笙 呀 ？ 你 有 間 咁 好 嘅 別墅 ， 點解 你 唔 係 道 住 呢 ？
103, 姜中平 (M/男), 0, 哦 ～ 誒 ， 我哋 做 醫生 ， 係 呢 啲 郊外 地方 住 ， 唔 方便 嘅 …… 不過 有陣時 要 嚟 喺 暑期 嘅 時間 ， 嚟 休息 下 嘅啫 ！
104, 姜中平 (M/男), 0, 呀 ， 劍雲 呀 ， 我 都 要 返 醫務所 先 嘞 ！
105, 江一帆 (M/男), 0, 哦 ！ 噉 我 都 唔 阻 你 嘞 ， 漢笙 ！
106, 姜中平 (M/男), 0, 阿嫂 呀 ， 若果 你 有 咩 需要 嘅呢 ， 你 就 搵 嗰 個 ， 花王明 就 得 㗎嘞 ！ 吓 ！
107, 白雪仙 (F/女), 0, 唔該 你 嘞 ， 醫生 ！
108, 姜中平 (M/男), 0, 阿… … 劍雲 呀 ， 我 聽日 先 同 你 嚟 換藥 吖 ！
109, 江一帆 (M/男), 0, 哦 好 呃 ！
110, 姜中平 (M/男), 0, 再見 ！
111, 白雪仙 (F/女), 0, 再見 ！
112, 白雪仙 (F/女), 0, 雲哥 呀 ， 你 肚餓 未 呀 ？
113, 江一帆 (M/男), 0, 哦 ！ 我 都 想 食 多少 嘢 ！
114, 白雪仙 (F/女), 0, 哈 ， 噉 我 入 廚房 整 畀 你 食 喇 ！
115, 江一帆 (M/男), 0, 唏 ！ 唔 使 你 嘞 ！ 叫 阿瓊 整 咪 得 囉 ！
116, 白雪仙 (F/女), 0, 我 橫掂 都 得閒 咋嘛 ！ 我 知 你 鍾意 食 咩 呃 ！ 我 煮 畀 你 食 喇吓 ！
117, 江一帆 (M/男), 0, 嗯 ！
118, 白雪仙 (F/女), 0, 雲哥 呀 ， 呢 舊 豬膶 咧 ！ 阿李 醫生 話 過 ， 食 多 啲 膶 可以 補 你 對 眼 㗎 ！
119, 江一帆 (M/男), 0, 咦 ！ 幾 好 味 嘩 ！
120, 白碧 (F/女), 0, 阿哥 呀 ？ 你 估 邊個 煮 㗎 ！
121, 江一帆 (M/男), 0, 你 問 我 ， 我 點 知 啫 ？
122, 白碧 (F/女), 0, 係 阿嫂 親手 煮 㗎 ！ 唔 係 有 咁 好 味 咩 ？
123, 白雪仙 (F/女), 0, 雲哥 呀 ， 我 請 咗 個 新 幫手 啫 ！
124, 江一帆 (M/男), 0, 邊個 呀 ？
125, 白雪仙 (F/女), 0, 坐 喺 你 隔籬 嗰 個 唔 係 喇 ！
126, 江一帆 (M/男), 0, 你 叫 咩 名 呀 ？
127, 白碧 (F/女), 0, 我 叫 艷虹 呀 ！ 大律師 ！
128, 江一帆 (M/男), 0, 哦 ～ 乜 原來 係 你 呀 ， 艷虹 ！
129, 白碧 (F/女), 0, 係 嘞 ！
130, 白雪仙 (F/女), 1, 晚霞 暮影 小樓臺 ， 萬紫千紅 百 花 開 ， 同 林鳥 賦 歸來 ， 郎 可愛 奴 可愛 ， 夫婦 恩情 深 似 海 ， 溫暖 家庭 殊 可愛 ， 郎 你 目 失明 母 悲哀 ， 猶存 風采 更 負 絕世 奇才 ， 慰 郎 輕送 小桃腮 ， 心 相愛 情 相愛 ， 今生今世 不 分開 ， 弦妻 為 等待 ， 待 得 雲開 明月 照 樓臺
131, 江一帆 (M/男), 0, 好 嘢 好 嘢 ！ 阿霞 ……
132, 白雪仙 (F/女), 0, 咩 呀 ？
133, 江一帆 (M/男), 0, 我 而家 先至 知道 ， 原來 我 有 一 個 咁 溫暖 嘅 家庭 ， 以前 我 祇係 沉迷 於 事業 上 發展 ， 唔 會 享受 家庭 嘅 快樂 ， 我 真係 辜負 你 嘞吓 ！
134, 白雪仙 (F/女), 0, 雲哥 ， 我哋 來日方長 ， 噉 你 點 會 話 辜負 我 嘅啫 ？
135, 江一帆 (M/男), 0, 係 啫 ， 霞 。 不過 我 雙眼 噉 樣 …… 不過 噉 ， 如果 我 雙眼 唔 係 盲 咗 呢 ， 我 就 唔 會 有 今日 噉 嘅 感覺 㗎嘞 ！
136, 白雪仙 (F/女), 0, 雲哥 ， 你 咪 咁 傻 喇 ！ 你 對 眼 不過 係 暫時 㗎咋嘛 ！ 你 梗係 一 日 會 好 返 㗎 ！
137, 江一帆 (M/男), 0, 如果 我 雙眼 好 返 呢 ， 我 一定 改變 我 以前 嘅 性格 ， 同 你 周圍 去 玩 ， 享受 返 家庭 嘅 幸福 ， 唔 會 好似 你 以前 咁 寂寞 㗎嘞 ！
138, 白雪仙 (F/女), 0, 呀 …… 雲哥 呀 ？ 好 夜 㗎嘞 ！ 我 扶 你 返 入去 抖 下 先 喇 ！
139, 江一帆 (M/男), 0, 哦 ， 好 。
140, 姜中平 (M/男), 0, 阿嫂 呀 ？ 阿劍雲 雙眼 呢 已經 有 起色 㗎嘞 ！ 唔 使 幾耐 就 會 好 返 㗎嘞 ！
141, 白雪仙 (F/女), 0, 呀 …… 噉 好 嘞 ！
142, 姜中平 (M/男), 0, 係 唔 係 呀 ？ 我 都 話 㗎嘞 ！ 叫 佢 好好哋 休養 ， 唔 好 太過 勞神 呢 ， 佢 會 漸漸 就 會 好 㗎嘞 ！
143, 姜中平 (M/男), 0, 呀 ， 噉 我 跙 嘞吓 ！
144, 白雪仙 (F/女), 0, 誒 ， 預備 咗 晏 㗎嘞 ！ 食 完 晏 至 走 嘞 ！
145, 姜中平 (M/男), 0, 唔 好 客氣 嘞 ！ 自己人 使乜 客氣 呀 ？
146, 白雪仙 (F/女), 0, 飲 咖啡 咋 ！
147, 江一帆 (M/男), 0, 漢笙 ， 使乜 咁 客氣 呀 ？ 我哋 大家 一齊 落 去 飲 杯 咖啡 ， 傾 下 偈 先 走 咪 好 囉 ！
148, 江一帆 (M/男), 0, 唔 阻 你 吖嘛 ？
149, 姜中平 (M/男), 0, 哦 ～ 冇 事 冇 事 …… 去 喇 ……
150, 江一帆 (M/男), 0, 一齊 去 喇 ……
151, 白雪仙 (F/女), 0, 坐 喇 ！ 李 醫生 ！
152, 姜中平 (M/男), 0, 嗯 …… 好 …… 咦 ！ 點解 唔 見 阿艷紅 呢 ？
153, 白雪仙 (F/女), 0, 佢 一早 就 掛住 出去 玩 嘞 ！ 佢話 鍾意 呢道 啲 風景 好 喎 ！ 飲 杯 咖啡 ！
154, 姜中平 (M/男), 0, 啲 西餅 咁 靚 呀吓 ！
155, 江一帆 (M/男), 0, 呢 啲 嘢 係 呀 ！ 阿霞 親手 整 㗎 ！
156, 白雪仙 (F/女), 0, 失禮 晒 呀 ！ 試 下 吖 ！
157, 姜中平 (M/男), 0, 好 …… 飲茶 飲茶 …… 啲 蛋糕 都 幾 好 手勢 喎 ！
158, 不明 (X/不明), 0, 張 太 呀 ， 有 兩 支 信 呀 ！
159, 白雪仙 (F/女), 0, 哦 ！ 唔該 吓 ！
160, 白雪仙 (F/女), 0, 雲哥 呀 ， 寄 畀 你 㗎 ！
161, 江一帆 (M/男), 0, 哦 ！ 噉 你 拆開 佢 ， 讀 畀 我 聽 下 吖 ！
162, 白雪仙 (F/女), 0, 哦 ！
163, 姜中平 (M/男), 0, 劍雲 ， 緊 唔 緊要 呀 ， 我 喺 呢道 ！
164, 江一帆 (M/男), 0, 哦 ～ 唔 緊要 ！ 呢 啲 好閒 嘅 信 呀 ！ 啲 朋友 問候 下 我 之嘛 ！
165, 白雪仙 (F/女), 0, 哦 ～ 呢 封 信 係 大姑奶 寄 嚟 㗎 ！
166, 江一帆 (M/男), 0, 哦 ～ 佢 講 咩 呀 ？
167, 白雪仙 (F/女), 0, 嗯 …… 冇 ， 問候 下 你 嘅 病 喎 ！
168, 江一帆 (M/男), 0, 噉 你 咪 得閒 同 我 回信 畀 佢 喇 ！
169, 白雪仙 (F/女), 0, 哦 ！
170, 白雪仙 (F/女), 0, 咦 ！ 呢 封 無名氏 寄 嚟 嘅 ……
171, 江一帆 (M/男), 0, 無名氏 ？
172, 白雪仙 (F/女), 0, 係 囉 ！
173, 江一帆 (M/男), 0, 乜 咁 奇 呢 ？ 噉 你 讀 畀 我 聽 下 吖 ！
174, 白雪仙 (F/女), 0, 哦 ！
175, 白雪仙 (F/女), 0, 劍雲 大律師 ： 先生 才智過人 ， 名聞遐邇 ， 但 以 先生 一向 做事 如此 機警 ， 何以 對己 之 事 如此 糊塗 ， 真 令 人 百思莫解 ， 其故 ……
176, 江一帆 (M/男), 0, 讀 落去 喇 ， 霞 ！
177, 江一帆 (M/男), 0, 讀 喇 ！ 點解 你 唔 讀 啫 ？
178, 白雪仙 (F/女), 0, 尊 夫人 與 先生 之 助手 少青 ， 攜手同遊 ， 恩愛 之 情 ， 羨煞旁人 ， 而 先生 竟 充耳不聞 ， 真 為 先生 不值 矣 。
179, 江一帆 (M/男), 0, 你 讀 落去 喇 ！ 你 讀 落去 喇嘛 ！ 你 係咪 驚 人 揭穿 你 黑幕 吖 ？ 你 讀 喇 ！ 你 讀 喇 ！
180, 白雪仙 (F/女), 0, 先生 為一 能幹 之 大律師 ， 當 有 善法 及早 解決 ， 否則 宣揚 出外 ， 先生 之 名譽掃地 ， 不堪設想 矣 。 望 信 我言 ， 並 為 感盼 ， 順問 大安 ， 無名氏 上 。
181, 姜中平 (M/男), 0, 呀 ！ 劍雲 呀 ， 我 跙 先 嘞吓 ！ 阿嫂 ， 你 一陣 記得 去 我 醫務所 道 攞 藥水 嘞 ！
182, 白雪仙 (F/女), 0, 好 ……
183, 姜中平 (M/男), 0, 我 跙 嘞吓 ！
184, 江一帆 (M/男), 0, 彩霞 ！ 我 問 你 點 對 得 我 住 ！ 你 知 唔 知道 我 喺 社會 上 乜嘢 嘅 地位 ， 你 噉 樣 做 法 ， 你 話 我 名譽 何存 呢 ？
185, 白雪仙 (F/女), 0, 雲哥 ， 或者 人哋 想 離間 我哋 夫妻 嘅 感情 嘅啫 ！ 你 千祈 唔 好 信 呀 ！
186, 江一帆 (M/男), 0, 吓 ？ 離間 我哋 ？ 我 一向 同 人 無冤無仇 ， 人哋 為 咩 離間 我哋 ？ 我 嚟 問聲 你 ， 究竟 你 同 阿少青 有冇 做出 啲 噉 嘅 事 ？
187, 白雪仙 (F/女), 0, 冇 ！
188, 江一帆 (M/男), 0, 冇 ？ 點解 人哋 又 會 噉 講 吖 ！
189, 白雪仙 (F/女), 0, 或者 人哋 時時 見 我 同 阿少青 去街 ， 噉 佢哋 誤會 嘅啫 ！
190, 江一帆 (M/男), 0, 誤會 ？ 哼 ！ 枉 我 噉樣 對 你 ！ 你 竟然 做出 啲 咁 卑鄙 嘅 行為 ！ 我 問 你 嘅 良心 ， 點 對 得 我 住 ？
191, 白雪仙 (F/女), 0, 雲哥 ！ 你 咪 咁 嬲 喇 ！ 我 嘅 良心 又 點 會 對 你 唔 住 呢 ？
192, 江一帆 (M/男), 0, 人哋 旁人 都 睇 唔 過眼 嘞 ！ 你 重 話 你 嘅 良心 對 得 我 住 ？
193, 白雪仙 (F/女), 0, 同 阿少青 不過 係 四圍 去 玩 啫 ！ 的確 冇 其他 嘅 情形 咧 ！ 嗱 ！ 你 呢 次 有 病 ！ 我 全部 都 未曾 離開 過 你 ， 你 想 真 下 喇 ！
194, 白雪仙 (F/女), 0, 如果 我 係 同 佢 有 情 嘅 ， 我 點 會 噉樣 做 呢 ？ 雲哥 ！ 你 噉 都 重 唔 相信 我 ？ 其實 呢 啲 係 人哋 誤會 嘅啫 ！ 阿少青 愛 阿艷虹 就 真 ！
195, 江一帆 (M/男), 0, 吓 ？ 阿少青 愛 阿艷虹 ？
196, 白雪仙 (F/女), 0, 係 …… 我 見 阿少青 係 你 咁 得力 嘅 助手 ， 我 都 想 佢哋 終成眷屬 㗎嘛 ！ 我 時時 陪 佢哋 去街 ， 都 係 想 成全 佢哋 㗎咋 ！
197, 江一帆 (M/男), 0, 係 噉 阿霞 ， 我 頭先 所 講 嘅 說話 ， 實在 太 草莽 嘞 ！ 你 唔 會 怪 我 吖嘛 ？
198, 白雪仙 (F/女), 0, 唔 會 ！ 我 扶 你 埋去 坐 下 先 吖 ！
199, 白雪仙 (F/女), 0, 雲哥 ！ 你 而家 明白 就 最好 喇 ！ 我 驚 你 受 咗 刺激 ， 又 會 影響 你 對 眼 呀 ！
200, 江一帆 (M/男), 0, 阿霞 ！ 如果 艷紅 係 愛 阿少青 嘅 ， 我 都 好 希望 佢 兩 個 能夠 成功 ！
201, 白雪仙 (F/女), 0, 係 ！ 呀 我 而家 去 攞 藥水 嘞 ！
202, 江一帆 (M/男), 0, 哦 ！ 你 去 吖 ！
203, 白雪仙 (F/女), 0, 瓊 呀 ！
204, 女 (F/女), 0, 吓 ？
205, 白雪仙 (F/女), 0, 攞 個 手袋 畀 我 喇 ！
206, 女 (F/女), 0, 哦 ！
207, 姜中平 (M/男), 0, 唔 送 唔 送 ！
208, 不明 (X/不明), 0, 好 ……
209, 白雪仙 (F/女), 0, 李 醫生 ！
210, 姜中平 (M/男), 0, 嫂 ！ 你 嚟 攞藥 呀 ？
211, 白雪仙 (F/女), 0, 係 呀 ！
212, 姜中平 (M/男), 0, 哦 ！ 請 你 喺道 坐 一陣間 先 呀吓 ！ 我 入 去 叫 人 同 你 配 吖 ！
213, 白雪仙 (F/女), 0, 哦 ～
214, 姜中平 (M/男), 0, 嫂 ！ 阿嫂 ！ 啲 藥 就 配好 㗎嘞 ！
215, 白雪仙 (F/女), 0, 哦 …… 好 ……
216, 姜中平 (M/男), 0, 咦 ！ 阿嫂 ！ 你 係咪 唔 舒服 呀 ？
217, 白雪仙 (F/女), 0, 哦 ～ 唔 係 ！ 不過 我 為 咗 求先 嗰 封 信 ， 個 心 有 啲 唔 安落 啫 ！
218, 姜中平 (M/男), 0, 哦 ！ 噉 …… 你 究竟 有冇 一 件 噉 嘅 事 呢 ？
219, 白雪仙 (F/女), 0, 事 就係 有 件 噉 嘅 事 ， 不過 就 唔 似 佢 封 信 講 得 噉 緊要 ！
220, 姜中平 (M/男), 0, 哦 ！
221, 白雪仙 (F/女), 0, 李 醫生 ！ 你 係 雲哥 嘅 好 朋友 ， 都 唔 怕 坦白 啲 ， 講 晒 畀 你 聽 嘞 ！
222, 姜中平 (M/男), 0, 嗯 ……
223, 白雪仙 (F/女), 0, 我 同 阿少青 自細 就 相識 㗎嘞 ！ 真係 可以 講 得 青梅竹馬 ， 兩小無猜 嘅 。
224, 白雪仙 (F/女), 0, 我 同 佢 係 同學 ， 而且 係 同鄉 添 ！ 我哋 每逢 假期 嘅 時候 ， 就 同埋 一齊 去 游山玩水 ……
225, 白雪仙 (F/女), 1, 桃紅 艷放 兩岸 垂楊 ， 鳥語花香 微風 飄蕩 ， 一 葉 輕舟 君 撥槳 ， 奴 歌唱 但願 郎 情重 妾 情長 ， 羨煞 鴛鴦 情懷 樂暢 ， 諾伴檀郎 更 對 春光 ， 情心 飄蕩 ， 鮮艷 嬌花 哥 自賞 ， 情 一 往 我 是 情 無量 ， 愛 檀郎 願 了 相思帳 ， 哥哥 輕撥 槳 乘風破浪 ， 慰 紅粧 莫 負 奴 呀 情長
226, 白雪仙 (F/女), 0, 我哋 時時 都 行 着 成雙成對 噉 ， 周圍 去 玩 㗎嘞 ！ 點 知 有 一 日 ， 佢 約 咗 我 話 有 啲 緊要 嘅 事 同 我 講 ， 噉 我 就 匆匆忙忙 去 見 佢 喇 ！
227, 白雪仙 (F/女), 0, 青哥 ！ 你 約 我 嚟 做 咩 呀 ？
228, 胡楓 (M/男), 0, 阿霞 ！ 我 就快 要 離開 你 嘞 ！
229, 白雪仙 (F/女), 0, 點解 呢 ？
230, 胡楓 (M/男), 0, 我 阿叔 寫信 返嚟 ， 佢 話 已經 同 我 辦妥 晒 手續 ， 要 我 即刻 去 南洋 喎 ！
231, 白雪仙 (F/女), 0, 吓 ？
232, 胡楓 (M/男), 0, 本來 我 就 唔 捨得 離開 你 嘅 …… 不過 我 阿叔 話 ， 已經 使 咗 好 多 錢 ， 然後 先至 同 我 辦 呢 張 護照 。
233, 胡楓 (M/男), 0, 如果 唔 去 ， 噉 就 嘥 咗 佢 一返 嘅 苦心 ， 而且 ， 希望 ， 去 搵 多 啲 錢 ， 噉 我哋 可以 早日 結婚 吖嘛 ！
234, 白雪仙 (F/女), 0, 本來 呢 ， 呢 個 就係 你 最好 嘅 發展 機會 㗎嘞 ！ 不過 又 驚 你 去 咗 之後 ， 你 就 唔 記得 咗 今日 同 ……
235, 胡楓 (M/男), 0, 你 相信 我 喇 ！ 我 咁 愛 你 ！ 我 …… 我 點 會 忘記 你 吖 ！ 我 今次 去 南洋 惟一 嘅 希望 ， 就 事業 有 發展 ， 噉 我 將來 返 到 嚟 ， 咪 可以 組織 個 新 家庭 囉 ！
236, 白雪仙 (F/女), 0, 噉 你 預算 幾時 去 吖 ？
237, 胡楓 (M/男), 0, 我 ？ 我 打算 呢 一 兩 日 間 去 㗎嘞 ！
238, 白雪仙 (F/女), 0, 噉 我 祝 你 一帆風順 ， 早日 滿載榮歸 ！ 我 一 個 人 喺道 ……
239, 胡楓 (M/男), 0, 你 放心 喇 ！ 我 一 有 機會 ， 我 就 返嚟 㗎嘞 ！
240, 姜中平 (M/男), 0, 哦 ～ 原來 你哋 自小 就 發生 咗 感情 㗎嗱 ？ 呀 ， 係 呢 阿嫂 ， 你哋 兩 個 既然 咁 好 ， 點解 又 會 同 阿劍雲 結婚 呢 你 ？
241, 白雪仙 (F/女), 0, 我 自從 同 阿少青 離開 咗 之後 ， 就 畀 呢 場 戰事 影響 ， 幾 年 來 ， 都 隔絕 咗 消息 嘞 ！
242, 白雪仙 (F/女), 0, 噉 後來 我 就 結識 咗 阿劍雲 ， 我 感覺 得 佢 個 人 ， 精明能幹 ， 我 對 佢 非常 之 仰慕 ， 所以 噉 我 就 同 佢 結 咗 婚 嘞 ！
243, 白雪仙 (F/女), 0, 點 知 結 咗 婚 之後 ， 雲哥 對於 事業 心 重 ， 佢 成日 都 喺 事務所 埋頭 工作 嘅 ， 我 覺得 非常 寂寞 嘞 ！
244, 白雪仙 (F/女), 0, 我 時時 都 係 一 個 人 出街 嘅 ， 哈 ！ 有 一 日 ， 我 一 個 人 好 無聊 噉 行街 …… 忽然 見 到 對面 有 一 個 人 好似 好 熟 面口 噉 嘅 ， 哈 ， 我 睇真 下 ， 原來 係 阿青哥 嚟 ！
245, 白雪仙 (F/女), 0, 當時 我哋 兩 個 久別重逢 ， 非常 之 歡喜 ，  □□  同 佢 ， 我哋 兩 個 就 去 一 間 餐廳 嗰道 傾偈 ， 所以 我 就 知道 佢 喺 南洋 返 咗 嚟 好 耐 ， 一心 查訪 我 嘅 下落 ！
246, 白雪仙 (F/女), 0, 但係 佢 查 唔 到 ！ 後來 佢 聽見 我 已經 嫁 咗 人 ， 佢 就 非常 之 失意 嘞 ！
247, 白雪仙 (F/女), 0, 而且 佢 目前 又 冇 嘢 做 ， 我 同情 佢 ， 所以 介紹 佢 去 阿雲哥 嘅 律師樓 去 做事 。
248, 白雪仙 (F/女), 0, 阿雲哥 見得 阿少青 佢 少年 英俊 ， 噉 就 聽 我 嘅 話 ， 用 佢 喺 律師樓 道 做事 嘞 ！
249, 白雪仙 (F/女), 0, 少青 佢 做事 非常 之 努力 ， 日以繼夜 噉 不停 工作 ， 雲哥 認為 佢 有 精神 ， 盡 責任 ， 所以 冇幾耐 啫 ， 就 升 咗 佢 做 助手 嘞 ！
250, 白雪仙 (F/女), 0, 星期日 ， 我 一心 去 搵 阿雲哥 ， 想 話 叫 佢 同 我 去街 ……
251, 白雪仙 (F/女), 0, 點 知 佢 個 心 ， 祇係 注重 事業 ， 星期日 都 唔 肯 休息 ， 我 見 佢 噉樣 對 我 ， 我 就 有 啲 唔 高興 ， 佢 知道 我 唔 歡喜 ， 佢 個 心 都 好似 好 唔 好 意思 噉 ， 嗰陣時 ， 阿少青 啱啱 行 埋嚟 ， 噉 阿雲哥 就 叫 佢 陪 我 去街 ， 唔 想 我 一 個 人 咁 寂寞 ， 於是 我 就 同 阿少青 出去 嘞 ！
252, 白雪仙 (F/女), 0, 因為 阿雲哥 噉 嘅 個性 ， 所以 我 就 時常 都 有 機會 ， 同 阿少青 接近 嘞 ！
253, 白雪仙 (F/女), 0, 有 一 次 ， 我 又 同 少青 去 到 一 個 山明水秀 嘅 地方 ， 當時 我哋 兩 個 默默無言 ， 但係 阿少青 禁 不 住 佢 嘅 熱情 、 衝動 ， 開口 同 我 講 ……
254, 胡楓 (M/男), 0, 彩霞 ！ 個 天 ， 真係 有意 作弄 我哋 兩 個 呀 ！ 佢 既然 使 到 我哋 分離 ， 點解 又 令 到 我哋 兩 個 相逢 呢 ？
255, 胡楓 (M/男), 0, 既然 係 相逢 ， 何以 又 令 到 你 嫁 咗 人 呢 ？
256, 胡楓 (M/男), 0, 彩霞 ， 你話 係 唔 係 吖 ？
257, 白雪仙 (F/女), 0, 我 個 心 ， 時時 都 有 呢 個 感覺 ， 我 同 你 都 算 得 恨不相逢未嫁時 囉 ！
258, 胡楓 (M/男), 0, 彩霞 ！ 唔通 我哋 以往 嘅 恩情 ， 就 噉 告一段落 喇 ？
259, 白雪仙 (F/女), 0, 青哥 ！ 我 而家 已經 係 一 個 有夫之婦 ， 我哋 過往 嘅 恩情 ， 就 當 發 咗 一 場 夢 就 算 喇 ！ 你 都 唔 好 記 喺 個 心 道 嘞 ！
260, 胡楓 (M/男), 0, 我 都 知道 ， 係 發 咗 一 場 夢 㗎嘞 ！ 不過 呢 場 夢 ， 畀 我 個 印象 ， 太 深刻 嘞 ！
261, 胡楓 (M/男), 0, 我 永遠 都 唔 能夠 忘記 㗎 ！ 我 而家 雖然 得 唔 到 你 嘅 愛 ， 但係 你 都 好 應該 ， 畀 啲 精神 嚟 安慰 我 ， 免 致 令 我 咁 痛苦 吖 ！ 彩霞 ……
262, 白雪仙 (F/女), 0, 我哋 兩 個 雖然 係 咁 親密 ， 但係 為 咗 道德 上 ， 同埋 我 個 丈夫 嘅 名譽 ， 我 始終 都 係 以禮制情 ， 絕對 冇 越軌 嘅 行動 嘅 ！
263, 白雪仙 (F/女), 0, 李 醫生 ， 呢 啲 係 我 嘅 錯 ， 因為 我 嘅 個性 好動 ， 我 個 丈夫 就 事業 心 重 ， 所以 我 至 會 同 阿少青 ， 有 段 噉 嘅 過程 嘅啫 ！
264, 白雪仙 (F/女), 0, 自從 阿雲 個 對 眼 噉樣 ， 我 就 感覺 得 佢 ， 置身 於 事業 上 ， 都 無非 係 為 咗 家庭 嘅 幸福 ！
265, 白雪仙 (F/女), 0, 我 做 妻子 嘅 ， 應該 要 幫助 佢 ， 勉勵 佢 ， 唔 應該 噉 做 法 嘅 ……
266, 白雪仙 (F/女), 0, 所以 我 決心 要 做 一 個 賢妻良母 ， 好好哋 服侍 佢 ， 希望 佢 對 眼 快 啲 好 返 ， 點 知 忽然間 ， 有 封 噉 嘅 信 ， 我 個 心 真係 非常 唔 安樂 嘞 ！
267, 姜中平 (M/男), 0, 唏 ！ 阿嫂 ！ 你 既然 係 問心無愧 嘞 ！ 你 …… 依然 係 一 位 賢妻良母 嚟 㗎 ！
268, 姜中平 (M/男), 0, 如果 你 有 決心 ， 你 將來 一定 能夠 達到 呢 個 願望 嘅 ！ 你 亦 都 唔 使 為 呢 件 事 嚟 到 傷心 吖 ！
269, 白雪仙 (F/女), 0, 李 醫生 ， 請 你 同 我 保守 呢 件 事 嘅 秘密 ， 唔 好 令 阿雲哥 知道 ， 令 佢 更加 刺激 ！ 因為 我 過往 嘅 事 ， 始終 都 未曾 對 佢 講 過 㗎 ！
270, 姜中平 (M/男), 0, 呢 一 層 ， 你 放心 好 嘞 ！ 阿嫂 ！
271, 白雪仙 (F/女), 0, 噉 我 走 嘞 ！
272, 姜中平 (M/男), 0, 哦 ！ 你 扐 兩 樽 藥 返 去 先 喇 ！
273, 白雪仙 (F/女), 0, 唔該 晒 ！
274, 姜中平 (M/男), 0, 好 ！
275, 白雪仙 (F/女), 0, 雲哥 ！
276, 江一帆 (M/男), 0, 哦 ！ 阿霞 呀 ！ 阿少青 有 電報 嚟 呀 ！
277, 白雪仙 (F/女), 0, 你 點 知 呀 ？
278, 江一帆 (M/男), 0, 求先 阿明 已經 讀 畀 我 聽 嚟 嘞 ！ 佢 話 阿少青 聽日 搭 早車 嚟 喎 ！
279, 白雪仙 (F/女), 0, 少青 聽朝 搭 早車 嚟 呀 ？
280, 江一帆 (M/男), 0, 係 呀 ！ 我 睇 佢 呢 次 嚟 呢 ， 梗係 為 咗 業務 嘅 關係 喇 ！ 阿霞 呀 ！
281, 白雪仙 (F/女), 0, 吓 ……
282, 江一帆 (M/男), 0, 佢 初初 嚟 嗰陣 ， 唔 係 點 識路 㗎嘞 ！ 你 聽日 去 接車 喇 ！
283, 白雪仙 (F/女), 0, 哦 ！ 我 攞 咗 藥水 返嚟 嘞 ！ 我 同 你 上 去 敷藥 先 喇 ！
284, 江一帆 (M/男), 0, 哦 ！
285, 白雪仙 (F/女), 0, 佢 聽日 嚟 ， 一定 唔 單祇 為 阿雲哥 嘅 業務 問題 ， 梗係 嚟 纏住 我 嘞 ！ 我 點樣 應付 好 呢 ？
286, 白雪仙 (F/女), 0, 我 曾經 對 阿雲哥 講 過 ， 我 話 阿艷虹 好 愛 阿少青 嘅 ， 如果 畀 佢 發覺 到 ， 唔 係 嘅 時候 ， 我 就 水 洗 都 唔 得 清 喇 ！
287, 白碧 (F/女), 0, 咦 ！ 阿嫂 你 未 瞓 呀 ？
288, 白雪仙 (F/女), 0, 係 呀 ！ 你 都 未 瞓 咩 ？
289, 白碧 (F/女), 0, 未 ！ 我 睇書 呀 ！ 坐 喇 ！
290, 白雪仙 (F/女), 0, 好 ！
291, 白雪仙 (F/女), 0, 虹 呀 ， 少青 聽日 嚟 啫 ！
292, 白碧 (F/女), 0, 吓 ？ 阿青哥 聽日 嚟 ？
293, 白雪仙 (F/女), 0, 係 呀 ！
294, 白碧 (F/女), 0, 佢 嚟 咪 嚟 囉 ！
295, 白雪仙 (F/女), 0, 你 唔 歡喜 咩 ？
296, 白碧 (F/女), 0, 我 唔 祇 話 唔 歡喜 佢 呀 ， 我 重 嬲 佢 添喎 ！
297, 白雪仙 (F/女), 0, 點解 啫 ？ 佢 得罪 過 你 咩 ？
298, 白碧 (F/女), 0, 噉 又 冇 …… 不過 我 嬲 佢 時時 當 我 係 細路哥 噉樣 ， 我 有陣時 重 約 佢 去 睇戲 ， 佢 唔 去 不特已 喇 ， 重 畀 錢 我 自己 去 喎 ， 你 話 我 嬲 唔 嬲 呢 ， 嫂 ？
299, 白雪仙 (F/女), 0, 哦 ～ 原來 係 噉 …… 噉 你 唔 係 唔 歡喜 佢 吖嘛 ！
300, 白碧 (F/女), 0, 本來 佢 個人 都 幾 好 嘅 ……
301, 白雪仙 (F/女), 0, 噉 你 即係 愛 佢 啫 ！
302, 白碧 (F/女), 0, 我 愛 佢 啫 ！ 但係 佢 唔 愛 我 呃 ！
303, 白雪仙 (F/女), 0, 噉 唔 怕 ， 我 可以 拍成 你 兩 個 ！
304, 白碧 (F/女), 0, 吓 ！ 真係 嘅 …… 嫂 ？
305, 白雪仙 (F/女), 0, 我 做 阿嫂 冇 呃 你 嘅 ！ 要 聽 我 話 至 得 㗎 ！
306, 白碧 (F/女), 0, 點 呢 ， 阿嫂 ？
307, 白雪仙 (F/女), 0, 嗱 ！ 佢 聽日 就 嚟 呢道 㗎嘞 ！ 佢 呢 次 嚟 係 做 人客 㗎嘛 ！
308, 白雪仙 (F/女), 0, 噉 你 乘 呢 個 機會 ， 殷勤 啲 招呼 佢 ， 噉 佢 自不然 會 歡喜 你 㗎喇 ！
309, 白碧 (F/女), 0, 我 慌 佢 又 試 當 我 係 細路哥 啫 ！
310, 白雪仙 (F/女), 0, 唔 怕 嘅 ！ 我 可以 從中 幫助 你 吖嘛 ！
311, 白碧 (F/女), 0, 噉 好 喇 ， 嫂 ， 我 一於 聽 你 話 。
312, 白雪仙 (F/女), 0, 早 啲 瞓 嘞 ， 呀 ！
313, 胡楓 (M/男), 0, 你 飲 啲 咩 呀 ？
314, 白雪仙 (F/女), 0, 是但 喇 ！
315, 胡楓 (M/男), 0, 兩 杯 咖啡 先 吖 ！
316, 胡楓 (M/男), 0, 彩霞 呀 ！ 我 送 件 嘢 畀 你 吖 ！
317, 白雪仙 (F/女), 0, 送 嘢 畀 我 ？
318, 胡楓 (M/男), 0, 係 囉 ！ 你 睇 下 ！
319, 白雪仙 (F/女), 0, 少青 ， 點解 你 咁 客氣 呢 ？
320, 胡楓 (M/男), 0, 彩霞 ！ 我 時時 都 想 送 一 件 禮物 畀 你 做 記念 嘅 ！
321, 胡楓 (M/男), 0, 不過 我 又 慌住 畀 阿蘇 先生 知道 ， 佢 而家 睇 唔 到 嘞 ， 噉 就 唔 怕 喇 ！
322, 白雪仙 (F/女), 0, 少青 ！ 乜 你 而家 都 重 咁 癡纏 我 呢 ？
323, 胡楓 (M/男), 0, 彩霞 ！ 我哋 以往 嘅 恩恩愛愛 ， 我 永遠 都 唔 會 忘記 。
324, 白雪仙 (F/女), 0, 你 對 我 嘅 癡心 ， 我 好 感謝 ， 但係 我哋 嘅 環境 ， 唔 會 容許 你 噉樣 對 我 嘅 。
325, 胡楓 (M/男), 0, 我哋 嘅 環境 ， 雖然 唔 可以 做 夫妻 啫 ， 唔通 連 精神 上 嘅 朋友 都 唔 可以 做 ？
326, 白雪仙 (F/女), 0, 以後 都 唔 會 再 繼續 做 落去 㗎嘞 ！
327, 胡楓 (M/男), 0, 彩霞 ！ 點解 你 忽然間 會 噉 講 呢 ？
328, 白雪仙 (F/女), 0, 因為 人言可畏 ！
329, 胡楓 (M/男), 0, 人言可畏 ？
330, 白雪仙 (F/女), 0, 係 ！ 我 同 你 嘅 態度 已經 畀 人 談論 嘞 ！ 而且 重有 人 寫信 畀 阿雲哥 添 ！
331, 胡楓 (M/男), 0, 喔 ！ 噉 蘇 先生 點 呀 ？
332, 白雪仙 (F/女), 0, 佢 當時 非常 之 憤恨 ！ 後來 經過 我 一 番 解釋 ， 佢 然後 至 冇 事 咋 ！ 所以 我哋 以後 都 應該 檢點 下 嘞 ！
333, 白雪仙 (F/女), 0, 為 咗 我哋 三 方面 嘅 名譽 計 ， 少青 ， 你 要 聽 我 話 至 得 呀 ！
334, 白雪仙 (F/女), 0, 少青 ， 你 將 對 我 嘅 情 ， 用 喺 第 二 個 人 嘅 身上 喇 ！ 噉 你 慢慢 就 可以 忘記 我 㗎嘞 ！
335, 白雪仙 (F/女), 0, 少青 ！ 你 係 一 個 年少有為 嘅 青年 ， 唔通 為 咗 我 ， 你 甘願 名譽掃地 咩 ？ 少青 ， 呢 個 心口針 我 唔 要 嘞 ！ 你 拎 去 送 畀 第 二 個 喇 ！
336, 胡楓 (M/男), 0, 彩霞 ！ 我哋 以往 嘅 感情 ， 到 而家 已經 算 一 段落 嘞 ！ 噉 都 有 件 物件 作為 紀念 吖 ！
337, 白雪仙 (F/女), 0, 好 喇 ！ 你 既然 噉 講 ， 我 就 要 咗 佢 喇 ！ 我哋 走 咧 ？
338, 胡楓 (M/男), 0, 好 呃 ！
339, 胡楓 (M/男), 0, 夥記 ！ 埋單 ！
340, 不明 (X/不明), 0, 個半 銀錢 吖 ！
341, 不明 (X/不明), 0, 多謝 ！
342, 不明 (X/不明), 0, 走 嘞 ！
343, 白雪仙 (F/女), 0, 嗱 ！
344, 江一帆 (M/男), 0, 阿少青 呀 ， 我 而家 雙眼 睇 唔 到 嘢 ， 所以 我 一切 業務 上 嘅 嘢 呢 ， 都 好 多 得 你 同 我 打理 ！
345, 白碧 (F/女), 0, 係 囉 ， 青哥 ！ 我 阿哥 對 眼 又 唔 飲 得 酒 ， 我 代表 阿哥 敬 你 一 杯 ！
346, 胡楓 (M/男), 0, 吓 ？
347, 白雪仙 (F/女), 0, 少青 ， 若果 你 係 畀 面 阿雲哥 嘅 ， 呢 杯 就要 飲勝 嘞 ！
348, 江一帆 (M/男), 0, 啱 嘞 ！ 唔 止 話 畀 面 我 ， 重 領 阿艷紅 嘅 盛情 添 ！
349, 胡楓 (M/男), 0, 好 ！ 多謝 你 ！ 飲勝 佢 ！
350, 白碧 (F/女), 0, 青哥 呀 ， 隨便 起筷 喎 ！
351, 胡楓 (M/男), 0, 好 ！ 唔 使 客氣 ， 吓 ！
352, 江一帆 (M/男), 0, 阿虹 而家 你 生性 咗 嘞 ！ 又 會 同 哥 招呼 阿少青 添 ！
353, 白雪仙 (F/女), 0, 梗係 喇 ！ 艷虹 而家 大個 女 㗎嘞噃 ！
354, 江一帆 (M/男), 0, 阿少青 呀 ？
355, 胡楓 (M/男), 0, 吓 ？
356, 江一帆 (M/男), 0, 你 一場 嚟 到 嘞 ！ 噉 喺道 住 耐 啲 ， 先 跙 喇 ！
357, 胡楓 (M/男), 0, 好 呃 好 呃 ！
358, 白雪仙 (F/女), 0, 呢道 嘅 風景 唔 錯 㗎 ！
359, 江一帆 (M/男), 0, 阿虹 又 識 碇 添 ！ 噉 得閒 咪 同 阿少青 四圍 去街 行 下 囉 ！
360, 白碧 (F/女), 0, 係 囉 ！ 青哥 ！ 如果 你 鍾意 去 邊道 玩 嘅 ， 你 問 我 就 知道 嘞 ！
361, 胡楓 (M/男), 0, 好 呃 ！ 噉 你 聽日 帶 我 去 嘞噃 ！
362, 白碧 (F/女), 0, 哦 ！
363, 白雪仙 (F/女), 0, 噉 阿艷虹 就 從心所欲 喇 ！
364, 白碧 (F/女), 0, 嗯 ， 嗰 個 阿嫂 又 試 笑 人 嘞 ！
365, 江一帆 (M/男), 0, 阿艷虹 呀 ！ 你 食完 飯 ， 執好 個 房 畀 阿青哥 吖 ！
366, 白碧 (F/女), 0, 哦 ！ 得 嘞 ！
367, 白雪仙 (F/女), 0, 食飯 喇 ！
368, 白雪仙 (F/女), 0, 雲哥 ！ 煙仔 呀 ！
369, 江一帆 (M/男), 0, 阿霞 呀 ， 我 呢 次 好 安慰 呀 ！ 因為 我 有 阿少青 同 我 打理 一切 嘅 業務 。
370, 白雪仙 (F/女), 0, 阿少青 佢 做嘢 幾 負責 嘅 ……
371, 江一帆 (M/男), 0, 我 聽 阿虹 好似 對 阿少青 好好 噉 喎 ， 唔 知 阿少青 嘅 意思 點 呢 ， 吓 ？
372, 白雪仙 (F/女), 0, 噉 ， 我 相信 阿少青 都 梗 會 歡喜 阿虹 嘅 ……
373, 江一帆 (M/男), 0, 我 都 好 希望 佢 兩 個 能夠 成功 ！
374, 胡楓 (M/男), 0, 艷虹 ！ 要 你 同 我 鋪牀疊被 ， 噉 點 好 意思 呀 ？
375, 白碧 (F/女), 0, 話 晒 過門都係客 吖嘛 ！ 青哥 呀 ， 呢道 有 煙 呀 ！
376, 胡楓 (M/男), 0, 得 嘞 得 嘞 ！ 艷虹 ， 我 而家 至 清楚 你 個 人 ， 咁 有 禮貌 ， 咁 有 規矩 㗎喎 ！
377, 白碧 (F/女), 0, 噉 你 重 當 唔 當 我 係 細路哥 吖 ？
378, 胡楓 (M/男), 0, 照 你 嘅 年紀 嚟 睇 ， 你 重 係 細路哥 呃 ！
379, 白碧 (F/女), 0, 重 話 人哋 係 細路哥 ！
380, 胡楓 (M/男), 0, 阿虹 ！ 乜 你 好 唔 歡喜 人哋 話 你 係 細路哥 㗎咩 ？
381, 白碧 (F/女), 0, 係 定 喇 ！ 我 最 憎 人哋 話 我 係 細路哥 㗎嘞 ！
382, 胡楓 (M/男), 0, 點解 呀 ？
383, 白碧 (F/女), 0, 唔 怪 得 喇 ！ 我 時時 約 你 同 我 去街 ， 你 都 唔 肯 同 我 去 ， 原來 你 就係 因為 我 細個 ！
384, 胡楓 (M/男), 0, 哦 ～ 原來 你 為 咗 噉 嘅 …… 好 喇 ！ 我 嚟 到 呢道 又 得閒 ， 噉 我 聽日 同 你 四圍 去 玩 下 ！
385, 白碧 (F/女), 0, 哦 ！ 噉 你 早 啲 抖 嘞噃 ！
386, 胡楓 (M/男), 0, 噉 你 都 早 啲 抖 ！ 聽日 早 啲 起身 ， 我 同 你 去街 ， 吓 ！
387, 白碧 (F/女), 0, 哦 ！
388, 白碧 (F/女), 0, 青哥 ！
389, 胡楓 (M/男), 0, 呃 ！ 阿虹 ！
390, 白碧 (F/女), 0, 點解 你 一 個 人 喺道 嘅啫 ？
391, 胡楓 (M/男), 0, 冇 嘢 呃 ！
392, 白碧 (F/女), 0, 冇 嘢 ？ 我 時時 見 到 你 好似 心神不屬 噉樣 ！ 到底 你 係 為 咗 咩 事 啫 ？
393, 胡楓 (M/男), 0, 冇 嘢 咧 ， 阿虹 ！
394, 白碧 (F/女), 0, 青哥 ！ 我 唔 信 你 冇 嘢 ！ 你 一定 係 有 事 嘅 ！ 你 講 畀 我 聽 喇 ！
395, 胡楓 (M/男), 0, 哦 ！ 我 …… 我 覺得 有 啲 唔 舒服 咋嘛 ！
396, 白碧 (F/女), 0, 唔 舒服 ？ 噉 要 搵 個 醫生 睇 下 至 得 嘞 ！
397, 胡楓 (M/男), 0, 醫生 ？ 哼 ， 醫生 都 醫 唔 好 㗎 ！
398, 白碧 (F/女), 0, 吓 ？ 噉 咪 好 危險 ？
399, 胡楓 (M/男), 0, 噉 又 唔 怕 嘅 ……
400, 白碧 (F/女), 0, 又 唔 冷 又 唔 熱 ， 究竟 係 咩 病 嚟 呢 ？
401, 胡楓 (M/男), 0, 我 自己 都 唔 知 。
402, 白雪仙 (F/女), 0, 兩 個 咁 好 傾 呀 ！
403, 白碧 (F/女), 0, 阿嫂 呀 ， 阿青哥 唔 舒服 啫 ！
404, 白雪仙 (F/女), 0, 少青 ， 你 見 邊處 唔 舒服 呀 ？
405, 胡楓 (M/男), 0, 唔 係 呃 ！ 蘇太 ！
406, 白碧 (F/女), 0, 嗯 …… 我 驚 佢 勞心 過度 呀 ， 將來 學 咗 阿哥 噉 就 弊 嘞 ！
407, 白雪仙 (F/女), 0, 傻 喇 ！ 點 會 學 你 阿哥 啫 ？ 嚟 吖 ！ 返 入嚟 食晏 嘞 ！
408, 胡楓 (M/男), 0, 好 呃 ！ 好 呃 ！
409, 白雪仙 (F/女), 0, 少青 ， 乜 你 一 個 人 喺道 飲酒 呀 ？
410, 胡楓 (M/男), 0, 係 ！ 我 希望 啲 酒 能夠 麻醉 我 ， 令 我 能夠 忘記 以往 嘅 事 。
411, 白雪仙 (F/女), 0, 酒 又 點 可以 忘記 以往 嘅 事 呢 ？ 除非 你 日日 都 醉 喇 ！
412, 胡楓 (M/男), 0, 醉 得 一 時 ， 得 一時 嘅 安靜 呃 ！
413, 白雪仙 (F/女), 0, 你 咪 咁 傻 喇 ！ 呢 個 唔 係 辦法 嚟 嘅 ！ 少青 ！ 你 要 下 決心 至 得 㗎嘞 ！ 好似 我 噉 ， 我 又 何嘗 唔 掛住 你 啫 ？
414, 白雪仙 (F/女), 0, 少青 ， 你 何苦 重 念念不忘 我 呢 ？ 我哋 應該 要 壓制 我哋 嘅 情感 ， 嚟 顧全 三 方面 嘅 名譽 吖 ！
415, 胡楓 (M/男), 0, 我 就係 要 壓制 我 嘅 情感 ， 所以 我 就要 狂飲 ！
416, 白雪仙 (F/女), 0, 你 噉樣 令 得 我 嘅 心 ， 更加 難過 嘅啫 ！ 少青 ！ 不如 你 將 愛 我 嘅 情 ， 去 愛 阿艷紅 罷喇 ！
417, 胡楓 (M/男), 0, 吓 ？ 愛 阿艷虹 ？
418, 白雪仙 (F/女), 0, 係 囉 ！ 艷虹 佢 都 好 愛 你 㗎 ！ 你 唔 好 辜負 咗 佢 吖 ！
419, 白雪仙 (F/女), 0, 雲哥 ！ 你 重 落 嚟 做 咩 呀 ？
420, 江一帆 (M/男), 0, 冇 …… 我 想 睇 下 少青 瞓 咗 未 啫 ！
421, 白雪仙 (F/女), 0, 誒 ～ …… 佢 瞓 咗 嘞 ！
422, 江一帆 (M/男), 0, 瞓 咗 嗱 ？
423, 白雪仙 (F/女), 0, 係 ！ 瞓 咗 嘞 ！ 你 若果 係 有 事 ， 聽朝 至 搵 佢 吖 ！ 我 同 你 返 上去 休息 下 先 喇 ！
424, 江一帆 (M/男), 0, 哦 ！
425, 白碧 (F/女), 0, 青哥 ……
426, 胡楓 (M/男), 0, 哈 ！ 佢 發夢 都 記住 我 ！ 原來 佢 真係 愛 我 㗎噃 ！
427, 白雪仙 (F/女), 0, 光陰 過 得 真係 快 嘞 ！ 眨 下 眼 就 已經 過 咗 幾 個 月 ， 阿雲哥 已經 好 返 嘞 ！
428, 白雪仙 (F/女), 0, 我哋 而家 寫 請帖 ， 預備 請 嗰 啲 親朋戚友 ， 聽日 開 一 個 宴會 ， 嚟 慶祝 阿雲哥 重見 光明 ！
429, 白碧 (F/女), 0, 青哥 呀 ？ 今晚 阿哥 請飲 呀 ， 你 知 唔 知 呀 ？
430, 胡楓 (M/男), 0, 帖 都 有 㗎 ！ 我 梗 知道 喇 ！ 阿艷虹 呀 ！ 我 有 件 事 想 同 你 商量 啫 ！
431, 白碧 (F/女), 0, 乜嘢 事 呢 ？
432, 胡楓 (M/男), 0, 你 阿哥 今晚 請飲 吖 ！ 梗係 有 好 多 親朋戚友 喺道 㗎 ！ 噉 我 想 趁 住 呢 個 機會 ， 宣佈 同 你 訂婚 ， 你 話 好 嘛 ？
433, 白碧 (F/女), 0, 梗係 好 喇 ！
434, 胡楓 (M/男), 0, 好 就 ， 去 買 戒指 喇 ！
435, 白碧 (F/女), 0, 買 隻 戒指 嚟 做 咩 呀 ？
436, 胡楓 (M/男), 0, 哈 ！ 定婚 吖嘛 ！ 哈 …… 去 嘞 ……
437, 白雪仙 (F/女), 0, 呀 ！ 入 嚟 喇 ！
438, 白碧 (F/女), 0, 阿嫂 ！
439, 白雪仙 (F/女), 0, 哦 ！ 艷虹 ！
440, 白碧 (F/女), 0, 你 睇 下 靚 唔 靚 ？
441, 白雪仙 (F/女), 0, 嘩 ！ 好 靚 呀 ！ 阿少青 今晚 梗 暈浪 嘞 ！
442, 白碧 (F/女), 0, 嗯 ， 嗰 個 阿嫂 又 笑 人 㗎喎 ！
443, 白碧 (F/女), 0, 阿嫂 呀 ， 你 睇 下 我 戒指 ！
444, 白雪仙 (F/女), 0, 呀 ！ 今晚 同 阿少青 訂婚 呀吓 。 我 恭喜 你 ！
445, 白碧 (F/女), 0, 哈 ！ 咁 靚 嘅 …… 畀 我 睇 下 ！ 係咪 你 㗎 ？ 你 戴 唔 戴 呀 ？
446, 白雪仙 (F/女), 0, 我 唔 戴 ！
447, 白碧 (F/女), 0, 唔 戴 借 畀 我 戴 吖 ！
448, 姜中平 (M/男), 0, 阿劍雲 呀 ， 使乜 咁 客氣 呀吓 ？
449, 江一帆 (M/男), 0, 阿漢笙 呀 ！ 我 今日 能夠 重見天日 ， 都 係 多 得 你 ， 所以 我 …… 第 一 個 要 敬 你 一 杯 先 ！
450, 姜中平 (M/男), 0, 好 ！ 多謝 你 嘅 盛意 ！
451, 江一帆 (M/男), 0, 勝 嘅 ！
452, 姜中平 (M/男), 0, 勝 嘅 ！
453, 白雪仙 (F/女), 0, 哦 ！ 薛 太 ！ 李 太 ！
454, 女 (F/女), 0, 蘇 太 ！
455, 白雪仙 (F/女), 0, 兩 位 真係 賞面 嘞 ！ 隨便 唔 好 客氣 呀 ！ 當 自己 屋企 一樣 好 嘞 ！
456, 女 (F/女), 0, 你 客氣 就 真 ！ 蘇 太 ！
457, 女 (F/女), 0, 係 囉 ！ 蘇 太 ！ 大家 咁 熟 ， 唔 使 俱 嘞 ！
458, 白雪仙 (F/女), 0, 噉 最好 喇 ！
459, 女 (F/女), 0, 係 囉 ！ 呢 你 可以 招呼 第 二 位 喇 ！
460, 白雪仙 (F/女), 0, 噉 你哋 隨便 坐 ， 我 招呼 唔 到 嘞 ， 吓 ！
461, 女 (F/女), 0, 好 ……
462, 白碧 (F/女), 0, 家姐 ！ 你 唔 好 飲 咁 多 酒 嘞 ！
463, 馬笑英 (F/女), 0, 怕 咩 啫 ！
464, 白雪仙 (F/女), 0, 大姑奶 ！ 你 咁 鍾意 飲酒 唔 叫 佢哋 攞 畀 你 ？
465, 馬笑英 (F/女), 0, 我 自己 有 分數 呃 ， 你 招呼 第 二 位 喇 ！
466, 白碧 (F/女), 0, 係 囉 ！ 阿嫂 ！ 家姐 係 自己人 ， 噉 你 使乜 客氣 啫 ！
467, 白雪仙 (F/女), 0, 大姑奶 ， 你 隨便 坐 嘞吓 ！
468, 白碧 (F/女), 0, 家姐 ！ 點解 你 噉樣 對付 阿嫂 嘅啫 ？ 你 好 唔 喜歡 佢 咩 ？
469, 馬笑英 (F/女), 0, 你 知道 乜嘢 吖 ！ 艷紅 ！ 你 咪 話 家姐 多口 吖 ！ 點解 咁 多 男仔 你 唔 鍾意 ， 你 偏偏 要 鍾意 嗰 個 少青 呢 ？
470, 白碧 (F/女), 0, 噉 而家 阿青哥 唔 好 咩 ？
471, 馬笑英 (F/女), 0, 唏 ！ 等 我 話 畀 你 聽 喇 ！ 唏 ！ 都 係 唔 好 嘞 ！ 你 已經 成 個 迷 晒 落去 㗎嘞 ！ 呢 ！ 你哋 少青 嚟 嘞 ！
472, 白碧 (F/女), 0, 青哥 ！
473, 胡楓 (M/男), 0, 艷虹 ！
474, 白碧 (F/女), 0, 點解 咁 遲 先 嚟 啫 ？
475, 胡楓 (M/男), 0, 我 啱啱 有 啲 事 要 做 ， 所以 而家 先 嚟 咋嘛 ！ 我 去 睇 下 你 阿哥 先 吓 ！
476, 白雪仙 (F/女), 0, 隨便 坐 喇 ！
477, 白雪仙 (F/女), 0, 唔 好 客氣 呀 ！ 飲酒 飲酒 ……
478, 白雪仙 (F/女), 0, 招呼 唔 到 呀吓 ！
479, 胡楓 (M/男), 0, 恭喜 阿蘇 生 ！
480, 江一帆 (M/男), 0, 唏 ！ 乜 重 咁 客氣 呀 ， 少青 ！
481, 胡楓 (M/男), 0, 恭喜 蘇 太 ！
482, 白雪仙 (F/女), 0, 賞面 賞面 ！
483, 江一帆 (M/男), 0, 阿艷虹 呀 ？ 你 去 招呼 阿少青 喇 ！
484, 胡楓 (M/男), 0, 得 嘞 ！ 大家 咁 熟 ！ 重 使 客氣 咩 ？
485, 女 (F/女), 0, 呢呢呢 ， 嗰 個 就係 阿艷虹 個 未婚夫 呀 ！
486, 女 (F/女), 0, 係 呀 ？ 哈 ， 我 聽 人哋 講 ， 話 佢 同 阿艷虹 個 阿嫂 ， 阿嫂 太 呀 ， 好好 㗎喎 ！
487, 女 (F/女), 0, 係 喎 ！ 好 多 人 都 見 到 佢 時時 兩 個 拍拖 添噃 ！
488, 女 (F/女), 0, 係 呀 ， 見 佢 同 佢 咁 好 ， 佢 又 同 阿艷虹 定婚 呢 ？
489, 女 (F/女), 0, 閂埋門一家親 吖嘛 ！
490, 女 (F/女), 0, 哦 ～
491, 馬笑英 (F/女), 0, 喂 ！ 攞 酒 嚟 我 ！
492, 馬笑英 (F/女), 0, 畀 埋 嗰 杯 嚟 ！
493, 男 (M/男), 0, 恭喜 ……
494, 江一帆 (M/男), 0, 梁 生 ， 賞面 ……
495, 女 (F/女), 0, 先生 ！ 恭喜 ……
496, 白雪仙 (F/女), 0, 吖 ！ 梁 生 ！ 梁 太 ！ 請 嚟 飲 杯 酒 ！
497, 江一帆 (M/男), 0, 唔 使 客氣 呀吓 ！
498, 江一帆 (M/男), 0, 家姐 呀 ， 你 飲 咁 多 酒 ， 因 住 醉 喎 ！
499, 馬笑英 (F/女), 0, 我 醉 ？ 你 至 醉 呀 ！ 枉費 你 一 世 咁 聰明 ， 呢 次 你 懵閉閉 嘞 你 ！
500, 江一帆 (M/男), 0, 我 咩 懵閉閉 呀 ， 家姐 ？
501, 馬笑英 (F/女), 0, 重 唔 懵閉閉 ？ 咁 多 人 講 你 嘅 老婆 嘅 閒話 ， 你 都 唔 知道 㗎 ？
502, 江一帆 (M/男), 0, 講 咩 閒話 呀 ？
503, 馬笑英 (F/女), 0, 人人 都 話 阿嫂 ， 周時 同 阿少青 出雙入對 ， 我 問 你 重有 咩 名譽 ？
504, 江一帆 (M/男), 0, 人哋 講 咪 由 得 人哋 講 囉 ！ 你 咁 火滾 做 咩 嘢 啫 ？
505, 馬笑英 (F/女), 0, 噉 你 係咪 甘心 自己 戴綠帽 吖 ？ 阿雲 ， 你 唔 要 面 咋 ！ 我 都 要 面 㗎 ！
506, 江一帆 (M/男), 0, 家姐 ， 你 係咪 想 破壞 我哋 嘅 家庭 幸福 吖 ？
507, 馬笑英 (F/女), 0, 我 想 提醒 你 咋 ， 懵人 ！
508, 江一帆 (M/男), 0, 我 唔 使 你 提醒 我 ， 我 係 唔 要 面 㗎嘞 ！ 如果 你 要 面 嘅 ， 你 可以 跙 吖 ！
509, 馬笑英 (F/女), 0, 哎吔 ！ 你 噉樣 做人 ， 你 唔 叫 我 跙 我 都 跙 呀 ！ 我 冇 眼 睇 你 呀 ！
510, 江一帆 (M/男), 0, 家姐 ！ 家姐 ！ 我 喺 眼病 嘅 時候 ， 有 一 個 無名氏 寫 咗 封 信 嚟 畀 我 ， 係咪 你 寫 㗎 ？
511, 馬笑英 (F/女), 0, 係 ！ 我 知道 你 唔 信 我 嘅 說話 嘞 ！ 所以 我 連 自己 嘅 名 我 都 唔 寫 落去 ！ 劍雲 ， 忠言逆耳 㗎嘞 ！
512, 馬笑英 (F/女), 0, 你 自己 唔 愛 面 咋 ， 你 都 唔 好 睇 住 個 妹 ， 終身 幸福 ， 斷送 落 個 噉 嘅 人 手上 你 都 唔 理 噃 ！ 你 自己 想真 下 吖 ！
513, 江一帆 (M/男), 0, 各位 親友 ， 今日 得 到 大家 咁 畀面 ， 我 非常 之 歡喜 ， 而家 我 有 一 件 事 ， 係 特登 向 各位 宣佈 下 嘅 ， 就係 我 嘅 好 助手 ， 何少青 先生 ， 佢 為 咗 我 嘅 眼病 ， 不辭勞苦 ， 嚟 到 打理 我 一切 嘅 業務 ， 可以 講 得 係 勞苦功高 ， 我 呢 一 次 ， 能夠 得到 一 個 咁 好 嘅 助手 ， 可以 講 得 係 不勝榮幸 之 至 嘅 ！
514, 江一帆 (M/男), 0, 重 有 ， 就係 我 呢 位 好 太太 ， 佢 亦 都 幫忙 我 唔 少 ， 可以 講 得 係 我 賢內助 ， 我 有 咗 佢 ， 至 有 今日 咁 好 嘅 名譽 ， 咁 好 嘅 地位 ， 至 有 今日 咁 好 嘅 成就 。
515, 江一帆 (M/男), 0, 我 嘅 好 助手 ， 同埋 我 嘅 好 太太 ， 都係 我 應該 感謝 嘅 人 ， 我 而家 首先 敬 我 太太 一 杯 ！ 阿必 ！ 攞 酒 嚟 ！ 勝 嘅 ！ 重有 ！
516, 江一帆 (M/男), 0, 我 而家 請 我 嘅 太太 ， 代表 我 ， 敬 阿少青 一 杯 ！
517, 江一帆 (M/男), 0, 去 喇 ！ 敬酒 係 好 平常 啫 ！ 噉 點解 你 唔 敢 敬 畀 阿少青 呢 ？
518, 白雪仙 (F/女), 0, 我 唔 係 唔 敢 ！
519, 江一帆 (M/男), 0, 噉 你 敢 你 咪 去 囉 ！ 去 喇 ！ 去 喇嘩 ！ 去 喇 ！
520, 江一帆 (M/男), 0, 誒 唔 得 ！ 唏 ！ 你 對 阿少青 一 啲 熱情 都 冇 ， 噉 點 成 敬意 㗎 ， 再 嚟 過 ， 要 親熱 啲 㗎 ！ 哈 ～ 敬 喇嘛 ！ 親密 啲 敬 喇 ！
521, 白碧 (F/女), 0, 青哥 ！ 青哥 ……
522, 江一帆 (M/男), 0, 艷虹 ！ 你 唔 使 追 佢 嘞 ！ 佢 實在 唔 係 愛 你 㗎 ！ 佢 嘅 真 愛人 就係 你 阿嫂 ！
523, 姜中平 (M/男), 0, 劍雲 ， 你 點解 噉 搞 法 呢 你 ？
524, 白碧 (F/女), 0, 阿嫂 ！ 我 真係 估 唔 到 你 噉樣 做人 嘅 ！
525, 白雪仙 (F/女), 0, 艷虹 ！ 你 唔 好 聽 你 阿哥 講 ， 不過 佢 係 飲醉酒 㗎啫 ！
526, 白碧 (F/女), 0, 飲醉酒 ？ 唔 怪 得 你 時時 都 以為 人哋 飲醉酒 ！ 你 欺騙 阿哥 不特已 嘞 ！ 你 重 連 我 都 欺騙 埋 ？
527, 白雪仙 (F/女), 0, 我 欺騙 你 ？ 你 阿哥 就 話 唔 原諒 我 啫 ， 唔通 你 一向 都 唔 知 我 點樣 待 你 㗎咩 ？ 你 唔 好 信 你 阿哥 講 呀 ！
528, 白碧 (F/女), 0, 我 唔 信 你 講 就 真 ！ 唔 怪 得 我 時時 見 到 阿青哥 都 咁 魂不守舍 喇 ， 原來 就係 為 咗 你 ， 你 重 講話 拍齊 我 添 ！
529, 白雪仙 (F/女), 0, 我 的確 係 一心一意 想 拍成 你哋 嘅咧 ！
530, 白碧 (F/女), 0, 梗係 喇 ！ 你 都 有 企圖 呀 ！
531, 白雪仙 (F/女), 0, 吓 ？ 我 有 企圖 ？
532, 白碧 (F/女), 0, 使 乜 講 呀 ？ 你 想 我 嫁 咗 阿青哥 ， 你 就 多 啲 機會 去 親近 佢 咋嘛 ！ 呢 啲 唔 係 叫 企圖 咩 ？
533, 白碧 (F/女), 0, 嗱 ！ 呢 啲 戒指 ， 我 冇 福份 戴 嘞 ， 而家 畀 返 你 呀 ！
534, 白雪仙 (F/女), 0, 艷虹 ……
535, 江一帆 (M/男), 0, 彩霞 ！ 哼 ！ 你 都 呵 算 不知 羞恥 嘞 ！ 阿漢笙 都 已經 講 晒 畀 我 聽 㗎嘞 ！ 原來 阿少青 係 你 嘅 舊 情人 ！
536, 江一帆 (M/男), 0, 唔 怪 得 你 介紹 佢 嚟 我 道 做 助手 ， 你 就 乘 呢 個 機會 嚟 同 佢 親近 ！ 係咪 吖 ？
537, 白雪仙 (F/女), 0, 劍雲 ！ 點解 你 噉 講 呢 ？ 我 雖然 同 阿少青 係 舊 相識 ， 但係 我 已經 係 有夫之婦 嘞 ， 我 點 會 做出 點 噉 不顧名譽 嘅 事 呢 ？
538, 姜中平 (M/男), 0, 劍雲 ！ 劍雲 ！ 阿嫂 唔 係 噉 嘅 人 㗎 ！ 你 千祈 唔 好 咁 大 思疑 至 得 ！
539, 江一帆 (M/男), 0, 唔 思疑 ？ 我 敢 斷定 佢 個 心 ， 如果 唔係 嘅 ， 點解 佢 唔 話 畀 我 聽 阿少青 係 佢 舊 情人 呢 ？ 你 講 吖 ！
540, 白雪仙 (F/女), 0, 我 就係 驚 你 知道 咗 會 懷疑 我 ， 我 唔 講 就係 唔 想 令 到 你 個 心 有 啲 唔 安樂 啫 ！
541, 江一帆 (M/男), 0, 吓 ？ 你 有 咁 好心 對 我 嘞 ， 就 唔 會 發生 今日 嘅 事 喇 ！
542, 姜中平 (M/男), 0, 劍雲 ！ 你 唔 能夠 將 呢 件 事 當做  橫 □  官司 噉 嚟 到 打 法 㗎喎 ！
543, 江一帆 (M/男), 0, 我 冇 冤枉 佢 喎 ！ 而家 我 問 你 ！ 你 而家 想 點 吖 ？
544, 白雪仙 (F/女), 0, 你 既然 係 唔 原諒 我 嘞 ， 我 重有 咩 說話 好 講 呢 ？
545, 白雪仙 (F/女), 0, 呀 ， 阿艷紅 走 咗 出去 ， 我 擔心 佢 唔 知 會 唔 會 發生 意外 啫 ！
546, 江一帆 (M/男), 0, 阿強 ！ 搵 艷虹 返 嚟 ！
547, 江一帆 (M/男), 0, 你 睇 下 ！ 你 累 到 我 家庭 破裂 ， 名譽掃地 ， 你 重有 咩 面目 喺 呢道 吖 ！ 你 跙 喇 ！
548, 姜中平 (M/男), 0, 劍雲 ， 你哋 到底 都 係 夫妻 吖 ！ 就算 有 咩 過 唔 去 嘞 ！ 亦 都 應該 大家 互相 嚟 諒解 先至 係 㗎嘛 ！
549, 江一帆 (M/男), 0, 到 咗 呢 個 田地 ， 就算 最 大量 嘅 人 ， 都 唔 能夠 再 忍受 落去 㗎嘞 ！
550, 白雪仙 (F/女), 0, 好 嘞 ， 雲哥 ！ 你 既然 叫 我 跙 嘞 ！ 我 跙 係喇 ！
551, 姜中平 (M/男), 0, 阿嫂 ！ 你 噉 跙 點 得 呢 ？ 呢 件 事幹 ……
552, 白雪仙 (F/女), 0, 李 醫生 ， 你 唔 使 替 我 擔心 嘅 ！ 呢 件 事 始終 有 日 都 會 水落石出 嘅 ！ 我 跙 嘞 ！ 再見 嘞 ！ 李 醫生 ！
553, 姜中平 (M/男), 0, 劍雲 ！ 阿嫂 噉樣 ……
554, 江一帆 (M/男), 0, 漢笙 ， 你 唔 好 再 提 佢 嘞 ！ 我 冇 啲 咁 唔 要面 嘅 老婆 ！
555, 江一帆 (M/男), 0, 阿碧 ！
556, 余群英 (F/女), 0, 咩 事 阿少爺 ？
557, 江一帆 (M/男), 0, 我 嚟 吩咐 你 ， 以後 我 唔 準 佢 踏入 我 門口 半 步 ！ 知道 嘛 ？
558, 余群英 (F/女), 0, 知道 嘞 ！ 少爺 ！
559, 胡楓 (M/男), 0, 入 嚟 喇 ！ 蘇 太 ！ 你 咁 夜 重 嚟 做 咩 呢 ？ 蘇 先生 而家 已經 誤會 我哋 嘞 ！
560, 胡楓 (M/男), 0, 你 咁 夜 重 嚟 搵 我 ， 盞 令 佢 更加 思疑 我哋 㗎啫 ！ 返 去 罷喇 ！ 蘇 太 ！
561, 白雪仙 (F/女), 0, 返 去 ？ 我 以後 都 唔 會 返 去 㗎嘞 ！
562, 胡楓 (M/男), 0, 吓 ？ 點解 你 會 噉 講 呢 ？
563, 白雪仙 (F/女), 0, 因為 佢 唔 原諒 我 ， 已經 將 我 趕 咗 出嚟 嘞 ！
564, 胡楓 (M/男), 0, 一日 都係 因為 我 ， 而 累 到 你 噉樣 ！ 蘇 太 ， 我 太 對 你 唔 住 嘞 ！
565, 白雪仙 (F/女), 0, 少青 ！ 我 同 你 都 冇 錯 到 ！ 我哋 自問 良心 ， 冇 對 佢 唔 住 吖 ！ 不過 佢 唔 瞭解 我哋 ， 至 會 噉樣 對付 我 嘅啫 ！
566, 胡楓 (M/男), 0, 係 啫 ！ 而 家 我哋 水洗都唔清 ！ 噉 你 話 點 算 好 吖 ？
567, 白雪仙 (F/女), 0, 呀 ！ 我 而家 有 個 辦法 ， 你 應該 即刻 去 做 嘅 ！
568, 胡楓 (M/男), 0, 哦 ！ 點 呢 ？ 至要 蘇 先生 以後 能夠 瞭解 你 ， 我 無論如何 都 要 做 到 為止 嘅 ！
569, 白雪仙 (F/女), 0, 阿艷虹 就係 因為 呢 件 事 ， 已經 走 咗 出去 嘞 ！
570, 胡楓 (M/男), 0, 吓 ？ 乜 阿艷虹 走 咗 咩 ？
571, 白雪仙 (F/女), 0, 係 ！ 你 而家 即刻 要 去 搵 佢 ！ 解釋 清楚 呢 一 件 事 ， 同埋 佢 返 去 見 阿雲哥 ！
572, 白雪仙 (F/女), 0, 你哋 話 要 馬上 結婚 ！ 我 相信 噉樣 做 法 ， 雲哥 就 會 冇 事 㗎嘞 ！
573, 胡楓 (M/男), 0, 本來 我哋 今晚 已經 預備 訂婚 㗎 ！ 點 知 又 搞 出 啲 噉 嘅 事 。
574, 胡楓 (M/男), 0, 唏 ！ 好 喇 ！ 我 即刻 去 搵 阿艷紅 ， 盡 我 能力 ， 無論如何 要 令 到 你哋 夫婦 團聚 ！ 我 心 至 得 安樂 ！
575, 白雪仙 (F/女), 0, 噉 你 快 啲 去 喇 ！
576, 胡楓 (M/男), 0, 噉 我 去 咗 你 點 呀 ？
577, 白雪仙 (F/女), 0, 你 唔 使 理 我 㗎嘞 ！ 你 去 喇 ！ 去 喇 ！
578, 胡楓 (M/男), 0, 好 喇 ！ 我 去 喇 ！
579, 姜中平 (M/男), 0, 劍雲 ！ 點解 你 做人 咁 草莽 嘅呢 ？ 而家 搞 到 個 家庭 噉樣 ， 你 個 心 點 得 安樂 㗎 ？
580, 江一帆 (M/男), 0, 見 到 二小姐 冇 呀 ？
581, 不明 (X/不明), 0, 我 四圍 搵 過 都 唔 見 佢 噃 ！
582, 江一帆 (M/男), 0, 噉 你 有冇 搵 過 阿大小姐 道 吖 ？
583, 不明 (X/不明), 0, 我 去 嘞 㗎嘞 ！ 大小姐 未曾 見 過 二小姐 ！
584, 江一帆 (M/男), 0, 哼 ！ 一 日 都 係 畀 佢 搞成 我 噉樣 ！
585, 胡楓 (M/男), 0, 蘇 先生 ！
586, 江一帆 (M/男), 0, 你 重 嚟 做 咩 嘢 呀
587, 胡楓 (M/男), 0, 我 嚟 向 你 解釋 下 呢 一 件 事 ！
588, 江一帆 (M/男), 0, 而家 你 重有 咩 解釋 啫 ？
589, 胡楓 (M/男), 0, 蘇 先生 ！ 我 幫 你 做事 咁 耐 ， 唔通 你 重 唔 瞭解 我 個 人格 點樣 嘅 …… 我 邊處 會 做出 咁 冇 廉恥 嘅 事 吖 ？
590, 江一帆 (M/男), 0, 有冇 廉恥 ， 你哋 兩 個 先至 知 ！
591, 胡楓 (M/男), 0, 蘇 先生 ！ 你 一向 都 好 相信 我 㗎 ！ 而且 我 同 阿蘇 太 出街 ， 你 都 知道 嘅 …… 點解 忽然間 又 會 發生 咁 大 嘅 誤會 呢 ？
592, 江一帆 (M/男), 0, 係 ！ 以前 你哋 去街 ， 係 我 叫 㗎 ！ 但係 我 冇 叫 你哋 做出 呢 啲 咁 冇 人格 嘅 事 喎 ！
593, 胡楓 (M/男), 0, 蘇 先生 ！ 你 噉樣 講 法 ， 就 錯 嘞 ！
594, 江一帆 (M/男), 0, 吓 ？ 重 話 我 錯 ？ 你 係咪 想 我 唔 理 你哋 兩 個 ， 甚至 重 將 阿艷虹 同 你 結婚 ， 噉 至 啱 係咪 呢 ？
595, 胡楓 (M/男), 0, 哼 ！ 我 真係 估 唔 到 呢 啲 說話 係 出自 蘇 先生 嘅 口 ， 我 一向 做 你 助手 ， 知道 你 精明能幹 ， 但係 你 而家 滴 多 精明 都 冇 ， 枉費 社會 上 咁 多 人士 ， 對 你 敬重 ， 向 你 崇拜 ！ 其實 你 ……
596, 姜中平 (M/男), 0, 少青 ， 你 重 講 咁 多 做 咩 呢 ？ 大家 合作 咗 咁 耐 嘞 ！ 唔 好 講 嘞 ……
597, 江一帆 (M/男), 0, 其實 我 乜嘢 你 講 吖 ！
598, 江一帆 (M/男), 0, 講 喇嘛 你 ！
599, 胡楓 (M/男), 0, 其實 你 唔 配 做 一 個 大律師 。
600, 江一帆 (M/男), 0, 吓 ？ 我 唔 配 做 大律師 ？ 你 勾引 我 太太 ， 破壞 我 家庭 ， 你 重 敢 講 呢 啲 咁 冇 天良 嘅 說話 ！
601, 胡楓 (M/男), 0, 我 唔 算 冇 天良 ！ 呢 ， 冤枉 好人 嗰 個 就係 冇 天良 嘞 ， 蘇 先生 ！
602, 江一帆 (M/男), 0, 吓 ？ 你 而家 話 我 冤枉 你 嘞喎 ！ 我 一向 同 人 申冤雪恨 嘅 ， 我 又 點 會 冤枉 好人 ？ 你 跙 ！ 跙 喇嘛 ！
603, 姜中平 (M/男), 0, 少青 呀 ？ 跙 罷喇 ！ 跙 ……
604, 江一帆 (M/男), 0, 哎吔 ！ 漢笙 ！ 我 隻 眼 又 睇 唔 到 嘢 嘞 ！
605, 姜中平 (M/男), 0, 吓 ？ 我 都 話 㗎喇 ！ 坐低 ……
606, 姜中平 (M/男), 0, 劍雲 ， 劍雲 ， 你 覺得 點 呀吓 ？
607, 江一帆 (M/男), 0, 漢笙 ！ 我 唔 知 點解 又 試 睇 唔 到 嘢 呀 ！ 好 辛苦 呀 ！
608, 姜中平 (M/男), 0, 係 唔 係 呢 ？ 你 咁 大 刺激 做 咩 呢 ？
609, 胡楓 (M/男), 0, 蘇 先生 ， 我 ……
610, 江一帆 (M/男), 0, 你 …… 你 重 喺 道 呀 ？ 我 唔 願 再 見 呢 啲 噉 嘅 人 。 你 跙 ……
611, 姜中平 (M/男), 0, 跙 喇 ……
612, 姜中平 (M/男), 0, 佢 已經 跙 咗 嘞 ！ 你 使乜 咁 勞氣 得㗎 ？
613, 姜中平 (M/男), 0, 呀 ， 我 扶 你 上 樓 休息 呀 ， 同 你 敷 啲 藥 呀 ！ 吓 ？
614, 姜中平 (M/男), 0, 阿碧 呀 ！ 嚟 ！ 幫 下 手 ！ 嚟 ！
615, 白雪仙 (F/女), 0, 少青 ！ 嚟 飲 杯 ！
616, 胡楓 (M/男), 0, 蘇 太 ！ 你 ……
617, 白雪仙 (F/女), 0, 蘇 太 ？ 哈 …… 我 而家 唔 係 蘇 太 ！ 你 唔 知 咩 ？ 我 姓 張 ， 叫做 張彩霞 呀 ！ 我 係 張 小姐 ， 唔 係 蘇 太太 ！ 哈 ……
618, 胡楓 (M/男), 0, 蘇 太 ！ 你 飲醉 嘞 ！
619, 白雪仙 (F/女), 0, 嗯 …… 醉 ？ 醉 至 好 吖嘛 …… 嗯 …… 少青 ， 你 唔 記得 嘞咩 ？
620, 白雪仙 (F/女), 0, 你 以前 咪 同 我 話 過 ， 嗯 ， 你 話 酒 可以 要 嚟 忘記 晒 以前 一切 一切 嘅 事 㗎 ！ 我 而家 咪 猛 飲 囉 ！ 飲杯 ！
621, 胡楓 (M/男), 0, 你 以前 叫 我 唔 好 飲酒 嘅 ！ 點解 你 而家 又 飲 呢 ？
622, 白雪仙 (F/女), 0, 呀 係 ！ 以前 我 點 同 而家 呀 ！ 我 以前 係 蘇 太太 ！ 而家 已經 唔 係 嘞 ！
623, 胡楓 (M/男), 0, 蘇 太 ！ 你 返 去 罷喇 ！
624, 白雪仙 (F/女), 0, 返 去 ？ 哼 ！ 我 唔 返 去 ！
625, 胡楓 (M/男), 0, 蘇 太 ， 你 聽 我 講 埋 先 喇 ！ 蘇 先生 對 眼 又 睇 唔 到 嘢 嘞 ！
626, 白雪仙 (F/女), 0, 嗯 ？ 哈 ……
627, 胡楓 (M/男), 0, 你 返 去 罷喇 ！
628, 白雪仙 (F/女), 0, 人哋 都 唔 原諒 我 ， 我 點 返 去 呀 ？
629, 余群英 (F/女), 0, 哦 ！ 少奶 ， 你 返 嚟 嗱 ？
630, 白雪仙 (F/女), 0, 係 ！ 少爺 呢 ？
631, 余群英 (F/女), 0, 樓上 呀 ！
632, 白雪仙 (F/女), 0, 等 我 上 去 見 佢 喇 ！
633, 余群英 (F/女), 0, 少奶 ！ 阿少爺 話 過 ， 話 唔 畀 你 返 嚟 㗎 ！
634, 白雪仙 (F/女), 0, 吓 ？ 唔 畀 我 返 嚟 ？
635, 余群英 (F/女), 0, 少奶 ！ 你 既然 係 想 見 阿少爺 嘅 ， 唔 啱 你 靜靜 上 樓 見 下 佢 喇 ！ 如果 你 唔 出聲 ， 佢 唔 知 嘅 ……
636, 白雪仙 (F/女), 0, 好 ！ 我 上 去 見 一 見 佢 我 就 走 係喇 ！
637, 姜中平 (M/男), 0, 劍雲 ！ 我 同 你 敷藥 呀 ！
638, 江一帆 (M/男), 0, 喔 ！
639, 江一帆 (M/男), 0, 阿漢笙 呀 ， 我 真係 唔 好 意思 嘞 ， 阻住 你 返 去 新安市 添呀 ！
640, 姜中平 (M/男), 0, 呢 一 層 呢 ， 又 唔 緊要 嘅 …… 不過 若果 你 想 樣樣 嘢 方便 一啲 嘅呢 ， 最好 就 請 阿嫂 返 嚟 服侍 你 嘞 ！
641, 江一帆 (M/男), 0, 邊個 返 嚟 呀 ？
642, 姜中平 (M/男), 0, 哦 ！ 阿碧 返 嚟 咋嘛 ！
643, 江一帆 (M/男), 0, 阿漢笙 呀 ……
644, 姜中平 (M/男), 0, 吓 ？
645, 江一帆 (M/男), 0, 阿霞 呢 次 噉樣 做 法 ， 真係 太 對 我 唔 住 ！ 如果 你 話 叫 佢 返 嚟 服侍 我 呢 ， 我 個 眼病 永遠 都 唔 會 好 返 㗎嘞 ！ 你 以後 都 唔 好 再 提 佢 嘞 ！
646, 姜中平 (M/男), 0, 誒 ， 好 ！
647, 江一帆 (M/男), 0, 阿碧 呀 ！ 碧 ！ 斟 杯 水 畀 我 吖 ！
648, 余群英 (F/女), 0, 哦 ！
649, 余群英 (F/女), 0, 水 呀 ， 少爺 ！
650, 江一帆 (M/男), 0, 哦 ！
651, 江一帆 (M/男), 0, 阿… … 碧 呀 ？
652, 余群英 (F/女), 0, 吓 ？
653, 江一帆 (M/男), 0, 醫生 如果 有 咩 吩咐 呢 ， 你 就 幫 佢 手 做 做妥 佢 ！ 如果 你 冇 咩 事 做 你 就 喺道 服侍 我 喇 ， 吓 ？
654, 余群英 (F/女), 0, 得 嘞 ！
655, 江一帆 (M/男), 0, 而家 冇 咩 做 嘞 ！ 你 返 落去 ， 做 下 你 啲 嘢 喇 ！
656, 余群英 (F/女), 0, 哦 ！
657, 姜中平 (M/男), 0, 劍雲 呀 ？ 你 抖 陣 先 吓 ， 我 出去 一陣 就 返 嚟 ！
658, 江一帆 (M/男), 0, 阿漢笙 呀 ， 若果 你 想 食 嘢 嘅 ， 你 咪 叫 人 整 啲 嘢 食 囉 ！
659, 姜中平 (M/男), 0, 哦 …… 呢 啲 我 自己 會 㗎嘞 ！
660, 余群英 (F/女), 0, 少奶 ， 不如 你 都 係 唔 好 跙 嘞 ！ 响道 罷喇 ！
661, 白雪仙 (F/女), 0, 佢 咁 憎恨 我 ， 我 喺道 有 咩 意思 ？
662, 姜中平 (M/男), 0, 阿嫂 呀 ？ 阿嫂 ！ 你 打算 跙 去 邊道 呢 ？
663, 白雪仙 (F/女), 0, 我 自己 都 唔 知 我 去 邊道 。
664, 姜中平 (M/男), 0, 阿嫂 ！ 呢 一 次 阿劍雲 嘅 眼病 復發 呢 ， 佢 ～ 好似 以前 一樣 咁 需要 你 㗎噃 ！
665, 白雪仙 (F/女), 0, 李 醫生 ！ 本來 佢 噉 嘅 情形 ， 我 就 唔 捨得 離開 佢 㗎嘞 ！ 不過 我 留 喺道 嘅 ， 又 會 增加 佢嘅 刺激 嘅啫 ！
666, 姜中平 (M/男), 0, 噉 呀 ？ 呀 ！ 唔 怕 ！ 我 已經 同 你 想 到 個 辦法 㗎嘞 ！
667, 白雪仙 (F/女), 0, 哦 ！ 如果 有 辦法 ， 我 唔 跙 ， 又 唔 會 令 佢 有 刺激 嘅 ， 我 就 點 都 唔 離開 佢 㗎嘞 ！
668, 姜中平 (M/男), 0, 哼 ！ 嗱 ！ 好似 頭先 喺 房 噉樣 ， 你 呢 ， 就 服侍 佢 吖 ！ 阿碧 就 代表 你 嚟 講 說話 ， 噉 佢 咪 唔 知道 係 你 囉 ！
669, 江一帆 (M/男), 0, 你 跙 ！ 你 跙 喇嘛 ！ 你 重 返 嚟 我 呢道 做 咩 呀 ？ 你 跙 呀 ……
670, 余群英 (F/女), 0, 少爺 …… 少爺 呀 ！
671, 江一帆 (M/男), 0, 吓 ？ 咩 事 呀 ， 阿碧 。
672, 余群英 (F/女), 0, 你 頭先 做 咩 呀 ？
673, 江一帆 (M/男), 0, 哦 ～ 我 頭先 發夢 見 到 阿少奶 返 嚟 呀 ！ 所以 我 先 咁 嬲 啫 ！ 而家 幾 點鐘 呀 ？
674, 余群英 (F/女), 0, 誒 ， 而家 兩 點鐘 㗎嘞 ！
675, 江一帆 (M/男), 0, 兩 點 㗎嗱 ？ 你 去 抖 喇 ！
676, 余群英 (F/女), 0, 抖 嘞 ， 少爺 ！
677, 江一帆 (M/男), 0, 漢笙 呀 ！
678, 姜中平 (M/男), 0, 嗯 ？
679, 江一帆 (M/男), 0, 我 對 眼 似 覺 舒服 咗 好 多 嘞 ！
680, 姜中平 (M/男), 0, 係 囉 ！ 你 個 心 唔 好 想 咁 多 刺激 嘅 嘢 ， 心情 好 啲 呢 ， 你 對 眼 好 快 就 會 好 返 㗎嘞 ！
681, 江一帆 (M/男), 0, 以前 嘅 事 ， 我 當 發 咗 場 夢 㗎嘞 ！ 我 唔 會 再 記住 佢 㗎嘞 ！
682, 余群英 (F/女), 0, 少爺 呀 ？ 麪包 呀 ！ 搽 咗 牛油 㗎嘞 ！
683, 江一帆 (M/男), 0, 喔 ！ 唔該 你 ， 阿碧 ！
684, 余群英 (F/女), 0, 唔 使 唔該 ！
685, 江一帆 (M/男), 0, 阿碧 ！ 呢 次 我 得 你 咁 細心 嚟 到 服侍 我 ， 如果 我 雙眼 好 返 呢 ， 我 一定 打 對 大 金鈪 畀 你 呀吓 ！
686, 余群英 (F/女), 0, 多謝 大少 ！
687, 白雪仙 (F/女), 0, 我哋 本來 係 一 對 恩愛 嘅 夫妻 ！ 不過 因為 佢 誤會 我 ， 先 有 咁 忿恨 我 嘅啫 ！ 而家 我哋 兩 個 恩愛 都 變成 冤家 嘞 ！
688, 白雪仙 (F/女), 0, 我 知道 佢 嘅 個性 好 剛強 嘅 ， 相信 以後 佢 都 唔 會 明白 我 ， 唔 會 原諒 我 ， 唔 會 恢復 返 以前 嘅 恩愛 㗎嘞 ！
689, 江一帆 (M/男), 0, 碧 呀 ， 碧 ！ 阿碧 呀 。
690, 余群英 (F/女), 0, 咩 事 呀 ， 少爺 ！
691, 江一帆 (M/男), 0, 點解 我 面 會 有 水 㗎 ？ 咩 事 啫 ， 碧 ？
692, 余群英 (F/女), 0, 唔 知 呢 ， 少爺 ！
693, 江一帆 (M/男), 0, 唔 知 ？ 哈 ～ 唔通 我 發夢 ？
694, 余群英 (F/女), 0, 呀 ～ 怕 係 都 唔 定 嘞 ！ 少爺 ！ 或者 你 發夢 喊 呀 ！
695, 江一帆 (M/男), 0, 哦 …… 噉 呀 ？
696, 不明 (X/不明), 0, 大小姐 ！ 早晨 ！
697, 馬笑英 (F/女), 0, 阿嫂 响處 嘛 ？
698, 不明 (X/不明), 0, 同 醫生 去 咗 配藥 呀 ！
699, 馬笑英 (F/女), 0, 劍雲 呢 ？
700, 不明 (X/不明), 0, 係 樓上 ， 請 上 去 坐 吖 ！
701, 馬笑英 (F/女), 0, 我哋 上 去 嘞 ！
702, 胡楓 (M/男), 0, 好 呀 ……
703, 江一帆 (M/男), 0, 入 嚟 吖 ！
704, 馬笑英 (F/女), 0, 阿雲 呀 ！
705, 江一帆 (M/男), 0, 你 唔 係 家姐 ？
706, 馬笑英 (F/女), 0, 係 呀 ！
707, 江一帆 (M/男), 0, 你 見 到 阿虹 嘛 ？
708, 白碧 (F/女), 0, 哥 ！ 我 返 嚟 嘞 ！
709, 江一帆 (M/男), 0, 哦 ～ 阿虹 ！ 你 返 嚟 好 嘞 ！ 我 都 唔 知 幾 掛住 你 呀 ！
710, 馬笑英 (F/女), 0, 阿雲 呀 ？ 一日 都 係 我 唔 好 ， 我 誤會 阿家嫂 ！ 而家 我 真係 對 佢 唔 住 嘞 ！
711, 江一帆 (M/男), 0, 家姐 ！ 你 唔 好 再 提 佢 嘞 ！
712, 江一帆 (M/男), 0, 阿霞 呢 種 咁 冇 廉恥 嘅 人 ， 令 到 我 精神 今日 都 咁 痛苦 ， 你哋 重 提 佢 做 咩 嘢 吖 ？
713, 馬笑英 (F/女), 0, 阿雲 ！ 以前 我 的確 係 誤會 阿嫂 ， 後嚟 我 已經 查 清楚 嘞 ！ 佢 同 阿少青 雖然 係 舊 情人 啫 ， 但係 佢 兩 個 ， 的確 係 冇 做 過 不 道德 嘅 行為 ！
714, 馬笑英 (F/女), 0, 嗱 ！ 而且 呢 次 佢 又 噉樣 服侍 你 ， 點解 你 重 唔 原諒 佢 啫 ？
715, 江一帆 (M/男), 0, 佢 冇 服侍 到 我 噃 ！ 我 已經 吩咐 咗 人 唔 准 佢 返 嚟 㗎嘞 ！ 你哋 唔 能夠 用隻耳嚟做眼 㗎 ！
716, 馬笑英 (F/女), 0, 我 的確 係 知道 阿嫂 返 嚟 服侍 你 嘅咧 ！ 嗱 ！ 自從 你 嗰 晚 趕 咗 佢 跙 之後 ， 我 就 跟蹤 去 調查 阿嫂 喇 ！
717, 馬笑英 (F/女), 0, 後正 我 撞 到 阿少青 ， 佢 將 佢 過去 以往 嘅 事 講 晒 畀 我 知 ， 我 都 唔 係 相信 佢 㗎 ！
718, 馬笑英 (F/女), 0, 我 繼續 係 噉 要 調查 阿嫂 ， 後正 佢 話 知道 你 隻 眼 有 病 ， 佢 就 無論 點樣 含冤受屈 ， 都 要 返 嚟 服侍 你 ， 佢 唔 忍心 離開 你 ， 佢 個 內心 真係 痛苦 嘅咧 ！
719, 江一帆 (M/男), 0, 吓 ？ 佢 真係 朝夕 嚟 服侍 我 ？
720, 馬笑英 (F/女), 0, 係 ！ 佢 慌住 你 知道 係 佢 ， 所以 佢 就 唔 出聲 噉啫 ！ 一 茶 一 水 呀 ， 同埋 敷藥 呀 ， 都 係 親手 服侍 你 㗎 ！ 你 唔 知道 你 以為 係 阿碧 啫 ！
721, 江一帆 (M/男), 0, 邊個 嚟 呀 ？
722, 姜中平 (M/男), 0, 誒 ～ 係 我 返 嘞呀 ， 劍雲 ！
723, 江一帆 (M/男), 0, 哦 ～ 阿碧 返 嚟 嗱 ？
724, 姜中平 (M/男), 0, 誒 ～ 係 呀 ！
725, 江一帆 (M/男), 0, 阿碧 ！ 扐 口 煙 畀 我 ！
726, 余群英 (F/女), 0, 吓 ？ 煙 呀 ？ 哦 ……
727, 余群英 (F/女), 0, 煙 呀 ！ 少爺 ！
728, 余群英 (F/女), 0, 哦 ！
729, 江一帆 (M/男), 0, 同 我 點 着 佢 吖 ！
730, 余群英 (F/女), 0, 哦 ！
731, 江一帆 (M/男), 0, 原來 你 真係 阿霞 ！ 阿霞 ！ 我 太 對 你 唔 住 嘞 ！
732, 白雪仙 (F/女), 0, 雲哥 ！
733, 江一帆 (M/男), 0, 阿霞 ！ 原來 你 晚晚 噉樣 嚟 服侍 我 ， 唔 怪 得 咁 體貼入微 喇 ！ 我 重 以為 阿碧 添 ！
734, 江一帆 (M/男), 0, 霞 ！ 我 噉樣 對 你 ， 我 太 辜負 你 嘞 ！ 點解 你 唔 答 我 呢 ？ 霞 ？ 點解 你 唔 出聲 呢 ？ 我 知道 你 一定 好 嬲 我 ， 好 恨 我 㗎嘞 ！ 係咪 呢 ， 霞 ？
735, 白雪仙 (F/女), 0, 雲哥 ！ 我 唔 係 嬲 你 ！ 我 唔 係 恨 你 ！ 祇要 你 原諒 我 ， 我 就 覺得 安慰 嘞 ！
736, 白碧 (F/女), 0, 係 囉 ！ 阿嫂 ！ 你 都 要 原諒 我 至 得 㗎 ！ 你 同 阿青哥 以往 嘅 事 ， 阿青哥 已經 講 畀 我 聽 㗎嘞 ！
737, 白碧 (F/女), 0, 我 都 相信 你 兩 個 冇 欺騙 我 嘅 ！ 而且 亦 都 冇 對 我 唔 住 嘅 事 ， 我 以前 所 講 嘅 說話 ， 我 知 都 係 令 你 太過 難堪 嘅 ……
738, 江一帆 (M/男), 0, 霞 ！ 而家 家姐 同 一家人 都 明白 晒 嘞 ！ 你 以後 唔 好 將 呢 件 事 再 記 喺 心 裡便 嘞 ！ 阿虹 呀 ！ 同 我 打 電話 叫 阿少青 嚟 ， 等 我 同 佢 解釋 下 喇 ！
739, 胡楓 (M/男), 0, 我 响道 阿蘇 先生 ！
740, 江一帆 (M/男), 0, 哦 ～ 少青 ！ 你 嚟 咗 咩 ？
741, 胡楓 (M/男), 0, 蘇 先生 ！ 我 同 阿艷虹 嚟 㗎 ！
742, 江一帆 (M/男), 0, 少青 ！ 以前 嘅 事 ， 我 真係 好 對 你 唔 住 嘅 ！
743, 胡楓 (M/男), 0, 但求 你 明白 ， 噉 就 好 囉 ！
744, 江一帆 (M/男), 0, 你 做人 ， 真係 的確 夠 量度 嘞 ！ 不愧 為 我 嘅 好 助手 ！ 而且 將來 ， 亦 都 係 我 嘅 好 妹夫 添 ！
745, 白雪仙 (F/女), 0, 虹 ！ 我 而家 畀 返 隻 戒指 你 ！ 恭祝 你 同 阿少青 ， 永遠 和諧 ！
746, 姜中平 (M/男), 0, 而家 ， 好 嘞 …… 大家 都 安樂 晒 嘞 ！
747, 姜中平 (M/男), 0, 阿… … 劍雲 呀 ， 你 嗰 隻 眼 ， 我 同 你 換 下 藥水 先 吖吓 ！
748, 江一帆 (M/男), 0, 哦 ！ 好 呀 ！
749, 姜中平 (M/男), 0, 阿碧 呀 ！ 同 我 攞 啲 藥水 嚟 ！
750, 江一帆 (M/男), 0, 漢笙 ！ 我 雙眼 睇 到 嘢 嘞 ！
751, 姜中平 (M/男), 0, 哦 ！ 噉 好 嘞 ！
752, 江一帆 (M/男), 0, 阿霞 ！
753, 白雪仙 (F/女), 0, 雲哥 ！
754, 江一帆 (M/男), 0, 我 睇 到 嘢 嘞 ！
755, 白雪仙 (F/女), 0, 你 真係 見 到 嘢 嗱 ？
756, 江一帆 (M/男), 0, 係 呀 ！ 我 見 到 你 嘞 ！
757, 白雪仙 (F/女), 0, 吖 ！
