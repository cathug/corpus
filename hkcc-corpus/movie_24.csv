Id, Artist, Type, Text
1, 南紅 (F/女), 0, 飲茶 吖 ！
2, 陳列品 (F/女), 0, 唔該 ！
3, 陳列品 (F/女), 0, 張 老爺 ！ 唔 係 話 我 發 唔 發話 嘞 ！ 呢 班 女仔 呀 ， 個個 …… 相貌 又 好 ， 才學 又 夠 ， 家世 又 唔 錯 ！
4, 陳列品 (F/女), 0, 真係 任 你 阿老爺 ， 合 埋 雙眼 ， 是但 揀 一 個 嚟 做 你 嘅 新抱 ， 都 唔慌 會 撞板 㗎嘞 ！
5, 劉桂康 (M/男), 0, 係係 …… 最 怕 花多眼亂 呢 ， 千揀萬揀 會 揀 到 個 爛燈盞 ！ 呢 鋌 嘢 嘅 嘢 ， 我 睇 都 係 等 我 個 仔 阿超 自己 揀 好 嘞 ！
6, 劉桂康 (M/男), 0, 你 知 嘛 ？ 要 啱 心水 㗎 ， 後生仔 ！ 你 係 冇 ？
7, 不明 (X/不明), 0, 少爺 早晨 ！
8, 南紅 (F/女), 0, 少爺 出街 嗱 ？
9, 鄺山笑 (M/男), 0, 係 呀 ！ 咦 ！ 乜 阿三姑 嗰 單 嘢 又 嚟 咗 呀 ？
10, 南紅 (F/女), 0, 嗯 ！
11, 鄺山笑 (M/男), 0, 哼 ！ 真係 吖 ！
12, 劉桂康 (M/男), 0, 你哋 唔 係 細路哥玩泥沙 ， 係咪 呢 ？
13, 鄺山笑 (M/男), 0, 爸爸 ， 早晨 ！
14, 劉桂康 (M/男), 0, 早晨 ！ 阿超 ！
15, 陳列品 (F/女), 0, 早晨 ！ 大少 ！
16, 劉桂康 (M/男), 0, 阿超 呀 ？
17, 鄺山笑 (M/男), 0, 吓 ？
18, 劉桂康 (M/男), 0, 你 揀 下 嘞 ！ 呢 件 嘢 係 你 終身大事 ！ 揀 清楚 ！ 唔 緊要 ！
19, 鄺山笑 (M/男), 0, 乜 又有 一 沓 呀 ？
20, 陳列品 (F/女), 0, 大少 ， 今次 怕 九成九 合 你 心水 嘞啩 ？ 呢 啲 相 呀 ， 我 喺 百 幾 個 靚 女仔 中 ， 揀 出嚟 㗎 ！
21, 劉桂康 (M/男), 0, 係 呀 ！
22, 鄺山笑 (M/男), 0, 揀 出嚟 㗎 ？
23, 劉桂康 (M/男), 0, 係 囉 係 囉 ！
24, 鄺山笑 (M/男), 0, 噉 重有 個 唔係 籮底橙 咩 ？
25, 劉桂康 (M/男), 0, 吓 ？
26, 陳列品 (F/女), 0, 唏 ！ 乜 籮底橙 呀 咁 好聽 呀 ？ 大少 ！ 你 睇真 下 吖 ！ 呢 啲 係 標青 嘅 貨色 嚟㗎 ！
27, 鄺山笑 (M/男), 0, 標青 嘅 貨色 ？
28, 陳列品 (F/女), 0, 你 都 幾 夠 眼光 ！
29, 鄺山笑 (M/男), 0, 夠 眼光 咩 ？ 唔 啱 呀 ！
30, 劉桂康 (M/男), 0, 阿超 呀 ？ 阿超 ！ 阿超 呀 ？
31, 鄺山笑 (M/男), 0, 咩 呀 ， 老豆 ！
32, 劉桂康 (M/男), 0, 你 知道 嘛 ？ 我哋 三 代 單傳 就 獨 得 你 呢 一 粒 仔 喇 ！
33, 鄺山笑 (M/男), 0, 係 ～
34, 劉桂康 (M/男), 0, 我 就 伸長 條 頸 就 想 望 你 早日 成家立室 ， 開枝散葉 喎 ， 你 點解 懶懶閒 噉 呢 ？
35, 劉桂康 (M/男), 0, 勻勻 你 又 咩 咪 對 三姑 講明講白 喇 ！ 吓 ？ 三姑 就 包 你 滿意 啩 ， 我 睇 ？
36, 鄺山笑 (M/男), 0, 你 睇 下 ！ 呢 個 你 都 唔 夠 佢 肥 ！
37, 陳列品 (F/女), 0, 阿大少 ！ 咁 大個 仔 嘞 ！ 唔使 怕醜 㗎嘞 ！ 你 歡喜 點 至 合 你 心水 嘅 ， 你 唔怕 開心見誠 對 我 講 ， 我 搵到 包 你 合意 為止 ！
38, 劉桂康 (M/男), 0, 係 囉 …… 講 吖 ！
39, 鄺山笑 (M/男), 0, 我 老實 對 你 講 吖 ！ 你 將 人 就 做 貨色 ！ 呢 種 買賣 嘅 婚姻 呢 ， 我 最 反對 嘅 ！ 唔 合銷 呀 ， 收檔 罷喇 ！ 畀 返 幫貨 你 嘞 ！ 爸爸 ……
40, 陳列品 (F/女), 0, 唓 ！ 而家 混吉 㗎 ？ 我 靠 搵 飯 食 㗎噃 ！
41, 劉桂康 (M/男), 0, 而家 唔 係 話 唔 畀 飯 你 食 吖 ！ 佢 唔 鍾意 咋噃 ！ 嗱 ！ 三姑 ！ 傾 下 點 話 ？ 我 鍾意 噃 ！ 斟 下 吖 ！
42, 陳列品 (F/女), 0, 你 鍾意 呀 ？
43, 劉桂康 (M/男), 0, 係 囉 ！
44, 陳列品 (F/女), 0, 開胃 呀 你 ！
45, 劉桂康 (M/男), 0, 噉 點 呀 ？
46, 陳列品 (F/女), 0, 人哋 呢 啲 冚辦爛 都 係 黃花閨女 嚟 㗎 ！ 個個 都 講明 做 正室 㗎 ！ 乜 你 斟 下 噉 講 呀 。
47, 劉桂康 (M/男), 0, 一見一發 至啱 。
48, 陳列品 (F/女), 0, 梗係 喇 ！
49, 劉桂康 (M/男), 0, 噉 …… 算 喇 ！
50, 伊秋水 (M/男), 0, 少爺 呀 ？
51, 鄺山笑 (M/男), 0, 吓 ？
52, 伊秋水 (M/男), 0, 打算 今日 ， 車 去 邊處 玩 下 呢 ？
53, 鄺山笑 (M/男), 0, 今日 唔 啱 去 ……
54, 伊秋水 (M/男), 0, 少爺 呀 ？ 如果 …… 架 車 ……
55, 鄺山笑 (M/男), 0, 行 ！
56, 紫羅蓮 (F/女), 0, 幾 錢 斤 呀 ？
57, 不明 (X/不明), 0, 兩 毫子 斤 咧 …… 計 平 啲 喇 ！ 呀 ……
58, 紫羅蓮 (F/女), 0, 畀 兩 斤 嚟 吖 ！
59, 不明 (X/不明), 0, 哦 ～ 兩 斤 三 毫子 吖 ， 大姑 ！
60, 紫羅蓮 (F/女), 0, 秤 夠 喎 ！
61, 不明 (X/不明), 0, 唏 ！ 周時 幫襯 ， 唔 會 呃秤 嘅 ！
62, 伊秋水 (M/男), 0, 阿… … 少爺 呀 ？
63, 鄺山笑 (M/男), 0, 咩 呀 ？
64, 伊秋水 (M/男), 0, 你 真係 星君 嘞 ， 確 係 ！ 唔 怪 得 知 話 你 星君 少爺 喇 ！ 好 睺 唔 睺 ， 睺 嗰 啲 爛妹釘 ！
65, 鄺山笑 (M/男), 0, 哈 ！ 乜 你 噉 講 人 㗎 ？
66, 伊秋水 (M/男), 0, 唔 係 點 呀 ？
67, 鄺山笑 (M/男), 0, 佢 雖然 妹仔 咋喎 ！ 以 佢 噉 嘅 樣子 身材 呀 ？ 大家閨秀 都 唔 及 呀 ！
68, 不明 (X/不明), 0, 菜仔 白菜 ！ 藍田 白菜 ！ 呢 啲 白菜 呀 ， 真係 一 煮 就 腍 㗎嘞 ！
69, 伊秋水 (M/男), 0, 佢 …… 走 㗎嘞噃 ！
70, 鄺山笑 (M/男), 0, 係 囉 ！ 開車 跟 住 跟 住 ！
71, 伊秋水 (M/男), 0, 喂 …… 星君 少爺 呀 ！ 你 真係 暈 晒 浪 咩 ？
72, 鄺山笑 (M/男), 0, 咩 呀 ？
73, 伊秋水 (M/男), 0, 嗰道 唔 行得 㗎 ！ 條 路 窄 呀 ！ 有 一 個 紅牌 喺 處 㗎 ！ 你 ……
74, 鄺山笑 (M/男), 0, 係 噃 ！ 噉 ……
75, 伊秋水 (M/男), 0, 喂 ！ 咪住 嘞 …… 呢 道 架 車 唔 等 得 耐 㗎 ！ 等 得 耐 又 抄牌 㗎 ！
76, 鄺山笑 (M/男), 0, 噉 你 ， 你 咪 車 返 屋企 囉 ！ 我 唔 曉 返 去 咩 ， 你 慌 ？
77, 伊秋水 (M/男), 0, 我哋 個 星君 少爺 吖 ！ 真係 睇 唔 出 索 嘢 飛擒大咬 喎 ！ 你 咬 我 就 跟 住 咬 啫 ！
78, 白明 (F/女), 0, 德哥 呀 ？ 德哥 ！
79, 伊秋水 (M/男), 0, 喂 ！ 阿蘭 ， 去 邊處 嚟 呀 ？
80, 白明 (F/女), 0, 我 去 收 衣服 洗 嘛 ！
81, 伊秋水 (M/男), 0, 我 重 想 話 搵 你 添 喎 ！
82, 白明 (F/女), 0, 係 唔 係 嘅啫 ？
83, 伊秋水 (M/男), 0, 返 屋企 未 呀 ？
84, 白明 (F/女), 0, 返 㗎嘞 ！
85, 伊秋水 (M/男), 0, 嚟 吖 ！ 我 送 你 去 ！
86, 白明 (F/女), 0, 我 而家 挽 到 手 都 攰 晒 ！ 啱 晒 ！
87, 歐陽儉 (M/男), 0, 裇衫 呀 ？ 一 文 吖 ！
88, 不明 (X/不明), 0, 多謝 吓 ！
89, 白明 (F/女), 0, 哥哥 ！
90, 伊秋水 (M/男), 0, 喂 ！
91, 歐陽儉 (M/男), 0, 阿妹 ！ 你 明知 人腳 少 喇嘛 ， 成日 都 唔 見 咗 你 面 ！ 呀 ！ 原來 同 龜公德 拍拖 呀嘛 ？
92, 伊秋水 (M/男), 0, 你 好心 唔 好 講 呢 啲 嘢 嘞啩 ？ 我 喺 半路 就 睇見 佢 挽 住 一 包 嘢 ， 噉 你 話 點 呢 ？ 噉 就 車 佢 返 嚟 喇 ！
93, 伊秋水 (M/男), 0, 如果 唔 係 而家 一半 路 都 未 行 到 呀 ！
94, 白明 (F/女), 0, 阿哥 都 冇解 嘅 ！ 你 睇 下 我 收 咗 幾多 衣服 洗 吖 ！ 行 到 我 腳 都 跛 咗 嘞 ， 重 喺道 嚟 話 人哋 ！ 第時 唔 去 ！
95, 歐陽儉 (M/男), 0, 哎 ！ 算 嘞 ！ 咁 大把 兄妹 講 下 笑 都 唔 得 ！ 喂 ！ 唔 好 入去 洗衫 嘞 ！ 熨 晒 啲 衫 先 ！ 我 而家 有 約 呀 ！ 吓 ！
96, 伊秋水 (M/男), 0, 有 約 呀 ？ 咦 ！ 咪 好 巴閉 ！ 你 呀 ！ 喂喂 ！
97, 歐陽儉 (M/男), 0, 吓 ？
98, 伊秋水 (M/男), 0, 係咪 佳人有約 吖嘛 ！
99, 歐陽儉 (M/男), 0, 有 咁 好 桃花運 咩 ？ 我 老表 間 餐館 ， 而家 叫 我 去 商量 ， 包 佢 啲 伙計 衣服 呀 ， 啲 檯布 呀 ， 啲 餐布 呀 噉 樣樣 ！ 喂 ！ 拍硬檔 ！ 睇 住 先 ！ 去 ！
100, 伊秋水 (M/男), 0, 發財 喎 ！ 呢 件 事 會 ！ 哼 ！
101, 白明 (F/女), 0, 至 憎 嗰 個 嗰 個 啫 ！ 淨係 單單打打 噉 ！ 嬲 佢 唔 知 ， 話 佢 又 唔好意思 ！
102, 伊秋水 (M/男), 0, 哎唷 ！ 陰公 囉 ！ 你 睇 佢 香汗淋漓 ， 噉 樣 捱 法 就 真係 八過一皮 㗎 ！
103, 伊秋水 (M/男), 0, 粒粒 珍珠 跌 落 地 ！ 真係 辛苦 到 隔籬 ， 又 可愛 ， 又 可憐 ， 香喘微微 ， 你 咁 細 捱 極… ， 點 有 法子 唔 肥 嘞 你 ！
104, 白明 (F/女), 0, 憎死 佢 呀 ！ 淨係 學 埋 晒 啲 咸咸濕濕 嘅 嘢 ！ 唔 聽 呀 ！
105, 伊秋水 (M/男), 0, 唔 係 ！ 我 即係 話 你 嗰 啲 呢 ， 啲 汗 呀 ， 我 話 你 ！
106, 伊秋水 (M/男), 0, 唔 好 講 嘞 ！ 不如 你 乖乖哋 同 我 攞 把扇 嚟 ！ 撥 下 我 ， 我 重 話 你 好 喇 ！
107, 伊秋水 (M/男), 0, 哦 ！ 撥 呀嘛 ？ 從命 ！
108, 歐陽儉 (M/男), 0, 借問 吓 ， 你 老闆 呢 ？
109, 不明 (X/不明), 0, 佢 正話 出街 咋喎 ！ 有 乜 貴幹 呢 你 ？
110, 歐陽儉 (M/男), 0, 冇 ！ 我 係 佢 老表 嚟 ！
111, 不明 (X/不明), 0, 哦 ～ 噉 呀 ？ 誒 …… 你 ……
112, 歐陽儉 (M/男), 0, 明記洗衣 嘅 ！
113, 不明 (X/不明), 0, 冇 錯 ！ 你 明記洗衣店 嘅 ！ 你 隨便 坐 一陣 喇吓 ！ 佢 就 返 嚟 㗎嘞 ！
114, 歐陽儉 (M/男), 0, 呀 ， 就 返 嚟 呀 ？
115, 不明 (X/不明), 0, 佢 話 叫 你 鋌 佢 呀 。
116, 不明 (X/不明), 0, 斟茶 ， 伙計 ！
117, 女 (F/女), 0, 愛 咩 呢 ， 小姐 ？
118, 羅艷卿 (F/女), 0, 茶 喇 ！
119, 女 (F/女), 0, 哦 ！
120, 吳桐 (M/男), 0, 咦 ！ 阿明 ！
121, 歐陽儉 (M/男), 0, 呀 ！ 老表 ！
122, 吳桐 (M/男), 0, 你 …… 嚟 道 做 咩 呀 ？
123, 歐陽儉 (M/男), 0, 吖 ！ 好笑 嘞 ！ 你 約 我 嚟 呢 處 吖嘛 ！
124, 吳桐 (M/男), 0, 哦 ！ 我 都 唔 記得 ！ 你 …… 坐 住 一陣 ， 等等 我 ……
125, 吳桐 (M/男), 0, 咦 ！ 馮 小姐 ！ 乜 咁 錯蕩 呀 ？
126, 羅艷卿 (F/女), 0, 哦 ！ 好 生意 嘛 ？
127, 吳桐 (M/男), 0, 唔見得 ！ 全 憑 你哋 嚟 幫襯 ！ 呀 ！ 等 朋友 呀 ？
128, 羅艷卿 (F/女), 0, 唔 係 ～ 我 睇戲 又 未曾 夠鐘 ， 我 入 嚟 坐 下 咋嘛 ！
129, 吳桐 (M/男), 0, 哦 ！
130, 羅艷卿 (F/女), 0, 坐 喇 ！
131, 羅艷卿 (F/女), 0, 呀 ！ 聽晚 我哋 母校 開 同學 聯歡會 ！ 你 接 到 信 未 呀 ？
132, 吳桐 (M/男), 0, 哦 ！ 接 到 嘞 ！ 我哋 大家 同學 藉 呢 個 機會 嚟 聯絡 下 感情 都 …… 好 應該 嘅 ……
133, 羅艷卿 (F/女), 0, 係 呀 ！
134, 羅艷卿 (F/女), 0, 咦 ！ 夠鐘 嘞 ！ 伙記 ！ 埋單 ！
135, 吳桐 (M/男), 0, 誒 …… 馮 小姐 ！ 唔 使 唔 使 ！
136, 羅艷卿 (F/女), 0, 唔 得 ！
137, 吳桐 (M/男), 0, 小意思 ！ 何必 客氣 呢 ？
138, 吳桐 (M/男), 0, 嗱 ！ 馮 小姐 ！ 一於 係 噉 話 嘞 ， 吓 ！
139, 羅艷卿 (F/女), 0, 好 ！ 再見 嘞 ！
140, 吳桐 (M/男), 0, 再見 ……
141, 羅艷卿 (F/女), 0, 嗱 噉 你 聽晚 早 啲 到 嘞喎 ！
142, 吳桐 (M/男), 0, 好 ！ 一於 一於 ！
143, 吳桐 (M/男), 0, 誒 ！ 做 咩 呀 你 ， 神經 㗎 你 ？
144, 歐陽儉 (M/男), 0, 真係 正 ！
145, 吳桐 (M/男), 0, 正 呀 ？
146, 歐陽儉 (M/男), 0, 喂 ！ 呢 個 係 你 未婚妻 ， 抑或 係 你 雪 …… sweet heart ！
147, 吳桐 (M/男), 0, 你 唔 好 雪 …… 喇 ！ 人哋 未 結婚 㗎 ， 你 真係 ……
148, 歐陽儉 (M/男), 0, 未 結婚 嘅 …… ？ 噉 …… 我 咪 有 行 ？
149, 吳桐 (M/男), 0, 你 就 想 嘞 ！ 你 食 得 山楂麥芽 太 多 嘞 ！ 你 睇 下 你 嘅 樣 ！ 你 冇 …… 冇 鏡 呢 ， 搵 杯 茶 照 下 喇 ！
150, 歐陽儉 (M/男), 0, 我 好 輸蝕 咩 ？ 一表人才 噃 ！ 老表 ！
151, 吳桐 (M/男), 0, 梗係 表 喇 ！ 我 同 你 就 梗係 老表 嘞 ！ 喂 ！ 唔 好 講 咁 多 閒話 ！
152, 吳桐 (M/男), 0, 你 應承 我 舖頭 嗰 啲 …… 嗱 檯布 喇 ， 餐布 呀 ， 同埋 我 伙記 嗰 啲 衣服 點 ， 噉 就 點 樣 計 法 呀 ？
153, 歐陽儉 (M/男), 0, 唔 好 講 咁 多 ！ 老表 ， 總言之 你 介紹 我 相識 呢 個 女仔 呀 ！
154, 吳桐 (M/男), 0, 點 吖 ？
155, 歐陽儉 (M/男), 0, 以後 冚辦爛 免費 ！
156, 吳桐 (M/男), 0, 唏 ……
157, 吳桐 (M/男), 0, 你 唔 好 口輕輕 喎 ！
158, 歐陽儉 (M/男), 0, 冇 口輕輕 ！
159, 吳桐 (M/男), 0, 得 ！ 我 可以 介紹 你 識 ！ 不過 成 唔 成功 呢 ， 你 本人 嘅 事 ！
160, 歐陽儉 (M/男), 0, 噉 就 梗係 喇 ！ 有 咩 辦法 呢 ？
161, 吳桐 (M/男), 0, 辦法 呀 ？
162, 歐陽儉 (M/男), 0, 呀 ， 有 嘞 ！
163, 南紅 (F/女), 0, 少爺 呀 ！ 少爺 ！
164, 鄺山笑 (M/男), 0, 做 咩 呀 ？
165, 南紅 (F/女), 0, 啲 鮮奶 啱 飲 㗎嘞 ！
166, 鄺山笑 (M/男), 0, 唔 飲 呀 ！
167, 南紅 (F/女), 0, 少爺 呀 ， 你 想 食 乜嘢 ， 等 我 叫 廚房 預備 畀 你 吖 ！
168, 鄺山笑 (M/男), 0, 都 話 唔 食 嘞 ！ 爺 …… 爺 咩 呢 ？
169, 南紅 (F/女), 0, 少爺 ！
170, 鄺山笑 (M/男), 0, 出去 喇 ！ 企 喺 道 做 咩 呀 ？ 出去 ……
171, 伊秋水 (M/男), 0, 嗯 ……
172, 鄺山笑 (M/男), 0, 出去 喇 ！
173, 伊秋水 (M/男), 0, 我 嚟 呀 ！ 出去 邊處 呀 ？
174, 鄺山笑 (M/男), 0, 做 咩 呀 ， 阿德 ？
175, 伊秋水 (M/男), 0, 我 嚟 搵 你 呀 ！ 我 想 問 下 你 呀 ！ 你 嗰日 追 個 女仔 追 唔 追 到 呀 ？
176, 鄺山笑 (M/男), 0, 咩 追追 聲 呀 ？ 脤 嘅 ！ 本 少爺 追慣 女人 㗎咩 ？ 我 想 跟 下 佢 喺 邊道 住 咋嘛 ！
177, 伊秋水 (M/男), 0, 跟者 ， 即係 追 也 ！ 追者 ， 即係 踢索 也 ！ 雖然 說話 就 唔 同 講 咋 ， 其 理 都 一樣 ！
178, 鄺山笑 (M/男), 0, 唔 知 也 …… 咁 多 也 呢 ！ 鑿 你 㗎 ！
179, 伊秋水 (M/男), 0, 唔 係 咩 ……
180, 鄺山笑 (M/男), 0, 阿德 呀 ？
181, 伊秋水 (M/男), 0, 咩 呀 ？
182, 鄺山笑 (M/男), 0, 我 老老實實 對 你 講 吖 ！ 嗰 個 女仔 呢 ， 真係 好 鍾意 佢 ！
183, 伊秋水 (M/男), 0, 你 鍾意 佢 ？
184, 鄺山笑 (M/男), 0, 係 囉 ！
185, 伊秋水 (M/男), 0, 嗯 …… 咪 就 娶 佢 入門 囉 ！ 做 咩 啫 ？
186, 鄺山笑 (M/男), 0, 我 唔 想 佢 知道 我 有錢 嘅咧 ！
187, 伊秋水 (M/男), 0, 噉 …… 重 唔 笨 呢 你 ！
188, 鄺山笑 (M/男), 0, 點解 呀 ？
189, 伊秋水 (M/男), 0, 知道 有錢 就 好 喇嘛 ！ 佢 咪 嗒糖 即刻 嫁 你 喇 ！ 呀 …… 你 真係 ！
190, 鄺山笑 (M/男), 0, 佢 知道 我 有錢 先 嫁 我 就 鍾意 我 啲 錢 啫 ！ 唔 係 真 愛情 㗎嘛 ！
191, 伊秋水 (M/男), 0, 你 噉 諗 法 呀 ？
192, 鄺山笑 (M/男), 0, 我 想 你 諗 一 個 計 ， 等 佢 唔 知道 我 有錢 ！ 噉 嚟 識 到 呢 ， 噉 至 係 真愛 ， 份外 有 情感 㗎嘛 ！
193, 伊秋水 (M/男), 0, 呢 件 嘢 就 老鼠拉龜 ， 冇 碇 埋手 嘞 ！
194, 鄺山笑 (M/男), 0, 點解 呢 ？
195, 伊秋水 (M/男), 0, 諗 埋 啲 噉 嘅 唔 通行 嘅 嘢 嚟 吖嘛 ！ 夾硬 嚟 點 得 呢 ？
196, 鄺山笑 (M/男), 0, 喂 ！ 你 諗 嘢 素來 叻 㗎噃 ！
197, 伊秋水 (M/男), 0, 係 啫 ！ 畀 老爺 知道 呢 件 嘢 濕 咗 個 水 ， 一 滴 水 都 冇 得 使 呀 你 嗰 陣時 ， 嗌 救命 呀 ！
198, 鄺山笑 (M/男), 0, 你 都 懵 嘅 ……
199, 伊秋水 (M/男), 0, 咩 呀 ？
200, 鄺山笑 (M/男), 0, 我 個 老豆 呀 ， 成日 催 我 攞 老婆 吖嘛 ！ 知道 你 教 我 ， 索 到 女人 呀 ？
201, 伊秋水 (M/男), 0, 噉 衰 嘞 ！
202, 鄺山笑 (M/男), 0, 衰 咩 呀 ？ 你 嘅 人工 ， 八個開 度 ！
203, 伊秋水 (M/男), 0, 係 嘞 ！ 我 唔 制 嘞 ， 呢 件 嘢 ， 我 唔 博 呢 啲 噉 嘅 嘢 ！
204, 鄺山笑 (M/男), 0, 喂 ！ 呢次 咁 耐 㗎 ， 你 制 唔 制 呀 ？
205, 伊秋水 (M/男), 0, 唔 係 呀 ， 唔 好 咧 ！
206, 鄺山笑 (M/男), 0, 唔 制 ， 我 摷 你 㗎喎 ！
207, 伊秋水 (M/男), 0, 我 諗 嘞 …… 最 怕 …… 哎吔 ！ 最 怕 ……
208, 鄺山笑 (M/男), 0, 諗 喇 ！
209, 伊秋水 (M/男), 0, 整巢 晒 …… 唔 好 㗎
210, 伊秋水 (M/男), 0, 諗 ……
211, 鄺山笑 (M/男), 0, 呀 ？
212, 不明 (X/不明), 0, 哎吔 ！ 你 唔 做 將 我 嚟 講笑 嘞 ！ 咁 大個 本少 嚟 同 我 看檔 ？
213, 鄺山笑 (M/男), 0, 唔 係 㗎 ！ 我 真係 想 學 下 做 生意 㗎 ！
214, 伊秋水 (M/男), 0, 係咪 呀 ？
215, 不明 (X/不明), 0, 想 學 做 生意 呀 ？
216, 伊秋水 (M/男), 0, 係 呀 ！
217, 不明 (X/不明), 0, 係 啫 …… 我 啲 小本 生意 …… 又 冇 本錢 ！ 有 咩 本事 請 伙記 至 得 㗎 ？
218, 伊秋水 (M/男), 0, 佢 唔 明 嘞 ！ 唔 係 呀 ！
219, 鄺山笑 (M/男), 0, 我 唔 係 要 你 請 ！ 你 啲 菜 我 包 起 晒 ！ 買 晒 你 ！ 另外 每 日 畀 多 十 文 你 ！
220, 伊秋水 (M/男), 0, 得 唔 得 呀 ？ 重要 借 埋 你 個 牌 喎 ！
221, 不明 (X/不明), 0, 喂 ！ 借 埋 我 個 牌 㗎 ？
222, 伊秋水 (M/男), 0, 佢 學 生意 吖嘛 ！
223, 不明 (X/不明), 0, 噉 就 難 講 嘞 ！ 借 埋 我 個 牌 ！
224, 男 (M/男), 0, 我 制 呀 ！
225, 不明 (X/不明), 0, 死 喇 ！ 行開 喇 ！
226, 不明 (X/不明), 0, 喂 ……
227, 鄺山笑 (M/男), 0, 噉 你 制 就 制 ！ 唔 制 就 佢 肯 㗎嘞 ！
228, 不明 (X/不明), 0, 你 做完 畀 返 個 牌 我 ！
229, 鄺山笑 (M/男), 0, 梗係 喇 ！
230, 鄺山笑 (M/男), 0, 畀 八 銀 佢 先 喇 ！
231, 伊秋水 (M/男), 0, 先 畀 八 銀 你 ， 每 日 畀 多 十 文 日 ， 就 多除少補 ！
232, 不明 (X/不明), 0, 哦 ， 噉 呀 ？ 噉 攞 埋 條 命 都 噉 話 吖 ！
233, 伊秋水 (M/男), 0, 得 喇嘛 ？
234, 不明 (X/不明), 0, …… 喂 …… 聽日 嚟 ！
235, 伊秋水 (M/男), 0, 呢 件 唔 係 點 豆泥 喇 ， 睇 下 啱 唔 啱 ！
236, 伊秋水 (M/男), 0, 嗯 …… 喂 …… 呢 件 靚 嘞 ！
237, 鄺山笑 (M/男), 0, 點 着得 呀 ？ 一 埲 滁 嘅 噉 ……
238, 伊秋水 (M/男), 0, 件件 都 係 噉 㗎嘞 ！ 少爺 ！
239, 鄺山笑 (M/男), 0, 咪 搞 嘞 ！ 噉 邋遢 ， 唔 得 㗎 ！
240, 伊秋水 (M/男), 0, 褲衣婆 丟 埋 佢 啲 汗 咋嘛 ！ 唔 怕 嘅 ， 呢 陣 味 ！
241, 鄺山笑 (M/男), 0, 好 難 着 嘅 …… 點 得 吖 ！
242, 伊秋水 (M/男), 0, 我 搵 到 頭 都 刺 先至 搵 到 ， 你 唔 着 罷嘞 ！ 我 扐 返去 嘞 ！
243, 鄺山笑 (M/男), 0, 噉 扐 返去 點 呀 ？
244, 伊秋水 (M/男), 0, 哎 等 你 自己 搵 囉 ！ 點 呀 ？
245, 鄺山笑 (M/男), 0, 我 …… 去 邊道 搵 啫 ？
246, 伊秋水 (M/男), 0, 點 知 你 去 邊道 搵 啫 ？
247, 鄺山笑 (M/男), 0, …… 識 嗰 個 人 㗎嘛 ！
248, 伊秋水 (M/男), 0, 我 識 嗰 個 人 就 唔 去 嘞 ！ 如果 你 唔 ……
249, 鄺山笑 (M/男), 0, 唔 去 點 得 呀 ？
250, 伊秋水 (M/男), 0, 嚟 吖 ……
251, 伊秋水 (M/男), 0, 點 啫 噉 你 又 嫌 一 埲 滁 ……
252, 鄺山笑 (M/男), 0, 呢 件 乾淨 啲 喎 ！
253, 伊秋水 (M/男), 0, 都 係 咁 上下 ！
254, 鄺山笑 (M/男), 0, 呢 件 喇 ！ 係 就 …… 嗱 褲 呀 ！
255, 伊秋水 (M/男), 0, 幾多 銀 呀 ， 買 咗 ？
256, 伊秋水 (M/男), 0, 老爺 ！
257, 劉桂康 (M/男), 0, 嗯 ！
258, 伊秋水 (M/男), 0, 嗰 個 …… 櫃 嗰 啲 酒 使 唔 使 攞 兩 樽 呀 ？
259, 劉桂康 (M/男), 0, 櫃 ？
260, 伊秋水 (M/男), 0, 係 囉 ！
261, 劉桂康 (M/男), 0, 哦 ～ 攞 啲 添 ！
262, 劉桂康 (M/男), 0, 咦 ！ 個 邊位 呀 ？
263, 伊秋水 (M/男), 0, 吓 ？ 嗰 個 ？
264, 劉桂康 (M/男), 0, 係 囉 ！
265, 伊秋水 (M/男), 0, 你 慌 唔 係 ， 康記 嚟 修整 廁所 個 伙記 咩 ？
266, 劉桂康 (M/男), 0, 哦 ～ 整好 未 呀 ？
267, 伊秋水 (M/男), 0, 吓 ？
268, 劉桂康 (M/男), 0, 整好 未 呀 ？
269, 伊秋水 (M/男), 0, 佢 一定 整好 喇 ！ 唔 整好 就 走 ？
270, 劉桂康 (M/男), 0, 噉 你 …… 你 而家 去 三記 道 攞 啲 …… 酒 返 嚟 吖 ！
271, 伊秋水 (M/男), 0, 喔 ！
272, 劉桂康 (M/男), 0, 快 啲 去 噃 ！
273, 伊秋水 (M/男), 0, 噉 我 去 嘞 ！
274, 鄺山笑 (M/男), 1, 臨時 做 小販 ， 隨街 去 賣 菜 嘞 ！ 賣 菜 ， 賣 菜 ， 賣 靚 西洋菜 ， 玻璃 生菜 ！ 最 嫩 啲 茼蒿 白菜 噃 ！
275, 鄺山笑 (M/男), 1, 買開 ， 買開 ， 有 好多 人 買開 ！ 有 平 又 夠 靚 ， 食 過 包管 讚 好 都 喝 大彩 嘅 ！
276, 鄺山笑 (M/男), 1, 我 就要 沽清 ， 事有所因 ， 約 咗 拍拖 顧住 時候 冇 更改 吖嘛 ！ 想 買 邊 棵 任 你 嚟 愛 噃 ！ 買 就 快 嚟 ！ 考究 食 應該 ！
277, 鄺山笑 (M/男), 1, 嗱 講 宵夜 買 定 餸 擺開 成 檯 都 還 須 仍 係 要 青菜 ！ 滋味 骨子 正 得 妙 哉 ！ 聽見 令 你 心開 嘅 ！
278, 鄺山笑 (M/男), 1, 平 啲 散 呀 ， 都 唔 志在 ！ 我 非 想 要 錢財 ！ 喂 ！ 大姐 唔 怕 幫襯 ！
279, 鄺山笑 (M/男), 1, 須知 我 係 闊佬 ， 鍾意 就 本 都 唔 愛 ！ 我 未 做 過 生意 㗎 實 難耐 ！ 一心 敬送 即管 叫 架 嚟 載 呀 ！
280, 鄺山笑 (M/男), 0, …… 幫襯 呀 ！ 開聲 即刻 送 到 ！
281, 紫羅蓮 (F/女), 0, 唔該 你 畀 一 斤 白菜 嚟 吖 ！
282, 鄺山笑 (M/男), 0, 你 愛 白菜 呀 ？ 嚟 …… 抌落 呢道 咧 ！
283, 不明 (X/不明), 0, 當堂 利市 三 倍 ！ 你 又 買 …… 嚟 吖 …… 嗱嗱 聲 ！
284, 紫羅蓮 (F/女), 0, 喂喂 ！ 我 買 一 斤 咋 喎 ！ 你 畀 咁 多 做 咩 呀 ？
285, 鄺山笑 (M/男), 0, 講 錢 咩 ？ 有 乜 所謂 吖 ！ 志 在 傳 招牌 咋嘛 ！
286, 紫羅蓮 (F/女), 0, 我 冇 咁 多 錢 畀 你 㗎 ！
287, 鄺山笑 (M/男), 0, 講錢就失感情 喇 ！ 使 乜 錢 啫 ？ 新 開張 賣 大包 ！ 送 畀 你 食 ！ 食 過 之後 將來 幫襯 全 靠 你 ， 呀 ！
288, 紫羅蓮 (F/女), 0, 哎吔 ！ 人哋 都 唔 係 買 咁 多 ， 你 畀 咁 多 ， 我 點 拎 得 返 去 啫 ？
289, 鄺山笑 (M/男), 0, 誒 ！ 使 你 扐 嘅咩 ？ 我 包 送 埋 返 去 你 屋企 ！ 唔 緊要 嘅 ！
290, 紫羅蓮 (F/女), 0, 冇解 嘅 你 都 ！
291, 鄺山笑 (M/男), 0, 喂 ！ 大佬 ！ 睇 住 個 檔口 ！
292, 不明 (X/不明), 0, 得 ！
293, 鄺山笑 (M/男), 0, 喺 邊道 住 吖 ？ 嚟 吖 ！ 我 扐 過去 吖 ！
294, 紫羅蓮 (F/女), 0, 唔 使 嘞 ！ 我 唔 愛 咁 多 呀 ！
295, 鄺山笑 (M/男), 0, 得 嘞 ！ 嚟 吖 ！
296, 鄺山笑 (M/男), 0, 大姐 呀 ， 等等 先 ！ 哎 ！ 真係 咁 大個 仔 最 辛苦 呢 着 嘞 ！
297, 紫羅蓮 (F/女), 0, 你 自己 攞 嚟 辛苦 嘅 …… 又 冇 人 監 你 送貨 嘅 ……
298, 鄺山笑 (M/男), 0, 喀 ！ 重 講 便宜 說話 喎 ！ 我 受人 二分四 吖嘛 ！ 梗係 要 做 㗎喇 ！ 做 我 呢 份 呀 ？ 真係 好 辛苦 㗎 ！
299, 鄺山笑 (M/男), 0, 天朦光 ， 就要 去 菜欄 擔菜 ！ 早午晚 就要 送貨 ！ 我 唔 做慣 呢 鋌 嘢 㗎 ， 實 係 ！
300, 紫羅蓮 (F/女), 0, 吖 ， 噉 真係 喎 ！ 我 睇 你 都 唔 係 幾 似 呢 行 噉 嘅喎 ！
301, 鄺山笑 (M/男), 0, 哼 ！ 我 舊時 呀 ， 讀 過 書 㗎 ！ 不過 而家 冇 嘢 撈 ， 逼住 撈 呢 樣 咋嘛 ！ 你 叫 咩 姐 呀 ？
302, 紫羅蓮 (F/女), 0, 我 叫做 阿氷 ！ 睇 過 喇 ！ 如果 有 機會 我 通知 你 喇 ！
303, 鄺山笑 (M/男), 0, 若果 你 介紹 我 撈 第 二 樣 唔 使 咁 辛苦 呀 ？ 多 得 晒 你 ， 真係 ！
304, 紫羅蓮 (F/女), 0, 快 啲 行 嘞 ！ 我 同 你 拎 緊 啲 吖 ！
305, 鄺山笑 (M/男), 0, 唔 使 ！ 我 得 嘞 …… 等 我 扐 吖 ， 吓 ！
306, 紫羅蓮 (F/女), 0, 呢 ！ 呢 間 就係 嘞 ！ 唔該 晒 你 嘞噃 ！
307, 鄺山笑 (M/男), 0, 呢處 係 嗱 ？
308, 鄺山笑 (M/男), 0, 呀 ， 氷姐 呀 ？ 我 嚟 探 下 你 得 唔 得 㗎 ？
309, 紫羅蓮 (F/女), 0, 我 呀 ？ 日頭 好 唔 得閒 㗎 ！
310, 鄺山笑 (M/男), 0, 噉 你 幾時 得閒 㗎 ？
311, 紫羅蓮 (F/女), 0, 我 要 夜晚 十 點鐘 以後 呢 ， 就 得閒 嘞 ！
312, 鄺山笑 (M/男), 0, 呀 ！ 噉 我 十 點鐘 以後 得閒 搵 你 呀吓 ！
313, 紫羅蓮 (F/女), 0, 好 呃 ！
314, 紫羅蓮 (F/女), 0, 阿財 呀 ！ 幫手 拎 入去 吖 ！
315, 紫羅蓮 (F/女), 0, 唔該 晒 你 喎 ！
316, 紫羅蓮 (F/女), 0, 小姐 去街 呀 ？
317, 羅艷卿 (F/女), 0, 係 呀 ！ 阿氷 呀 ？ 你 今晚 唔 使 等 我 食飯 嘞 ！
318, 紫羅蓮 (F/女), 0, 哦 ！
319, 羅艷卿 (F/女), 0, 爸爸 ！ 阿媽 ！
320, 馬笑英 (F/女), 0, 吓 ？
321, 羅艷卿 (F/女), 0, 今晚 我哋 同學 開 聯歡會 ， 噉 我 今晚 好 夜 至 會 返 嚟 㗎嘞 ！
322, 高魯泉 (M/男), 0, 呀 ……
323, 馬笑英 (F/女), 0, 噉 你 唔 食 咗 飯 先至 去 ？
324, 羅艷卿 (F/女), 0, 唔 食 嘞 ！ Lily 約 咗 我 去 佢 道 食飯 ， 食 完 飯 一齊 去 嘅 ……
325, 高魯泉 (M/男), 0, 呀 ！
326, 馬笑英 (F/女), 0, 噉 你 早 啲 返 嚟 嘞噃 ！
327, 羅艷卿 (F/女), 0, 哦 ！ 我 去 嘞 ！
328, 高魯泉 (M/男), 0, 早 啲 返 嚟 喇 ， 吓 ！
329, 高魯泉 (M/男), 0, 阿燕 嘅 年紀 都 唔 細 㗎嘞 ！ 噉 我哋 做 父母 嘅 都 應該 同 佢 嘅 終生大事 打 下 主意 ， 噉 了 咗 件 心願 得㗎 ！
330, 馬笑英 (F/女), 0, 你 都 傻 嘅 ！ 呢 個 潮流 女大女世界 吖嘛 ！ 你 慌 佢 自己 唔 會 去 搵 呀 ？
331, 高魯泉 (M/男), 0, 係 啫 ！ 噉 你 做 阿媽 ， 都 應該 問 下 佢 究竟 有 對象 未 ？
332, 高魯泉 (M/男), 0, 如果 係 有 嘞 ， 噉 我哋 拏 佢 查 下 睇 下 係咪 門當戶對 嘅 ， 如果 係 未 有 呢 ， 噉 我哋 就要 出年 生 㗎嘞噃 ！ 唔 係 日過日 容 乜 易 變 老 姑婆 㗎 ？
333, 馬笑英 (F/女), 0, 哦 ～ 噉 有 機會 我 咪 問 下 佢 囉 ！
334, 高魯泉 (M/男), 0, 係 ～
335, 歐陽儉 (M/男), 0, 靚女 ， 快啲 嚟 幫手 ！ 嚟 ！
336, 歐陽儉 (M/男), 0, 嚟 吖 ！
337, 白明 (F/女), 0, 發神經 咩 ？ 哥 你 ！ 着 咗 人哋 啲 衫 ！
338, 歐陽儉 (M/男), 0, 咪 嘈 喇 ！ 多事幹 ！
339, 白明 (F/女), 0, 阿哥 呀 ， 阿哥 ， 你 點 得 㗎 ？ 成日 去街 嘅 ……
340, 歐陽儉 (M/男), 0, 咪 嘈 ！ 睇 住 檔 ！ 乖乖哋 ！
341, 歐陽儉 (M/男), 0, 啱 使 ！ 借 嚟 使 下 先 吓 ！
342, 歐陽儉 (M/男), 0, 乖乖哋 吓 ！
343, 歐陽儉 (M/男), 0, Hello ！
344, 伊秋水 (M/男), 0, 真係 嚇 我 一 驚 ！ 原來 係 你 阿哥 嚟 呀 ？
345, 伊秋水 (M/男), 0, 哦 ！ 等 我 重 以為 邊 個 公子哥兒 咁 派 喎 ！ 哈 ！ 去 邊處 呢 ， 佢 吓 ？
346, 白明 (F/女), 0, 套衫 人哋 拎 嚟 洗 㗎喎 ！ 唔 去 喎 ！
347, 伊秋水 (M/男), 0, 哎 ！ 呢 套 嘢 我 認得 添嘞 ！ 不過 唔 知 係 唔 係 去 拍拖 咩 ！
348, 白明 (F/女), 0, 哈 ！ 我 睇 都 有 九 成 嘞 ！
349, 伊秋水 (M/男), 0, 如果 係 噉 就 係 好 過 唔 係 嘞 ！
350, 白明 (F/女), 0, 點解 吖 ？
351, 伊秋水 (M/男), 0, 咩 呀 ？ 我哋 兩 個 拍拖 拍 夜 啲 ， 佢 唔 敢 出聲 吖嘛 ！ 如果 出聲 咪 又 話 返 佢 轉頭 囉 ， 做 咩 啫 ！
352, 伊秋水 (M/男), 0, 我哋 去 拍 囉 ！
353, 白明 (F/女), 0, 呀 ， 唔 得 呀 ！ 我 要 睇舖 ！ 嚟 吖 ！ 入 嚟 呢道 吖 ！
354, 歐陽儉 (M/男), 0, …… 入 去 你 道 做 咩 呀 ……
355, 吳桐 (M/男), 0, 誒 ！ 馮 小姐 ！ 乜 你哋 咁 靜局 ， 唔 出去 跳舞 ？
356, 馬小鈴 (F/女), 0, 你哋 都 唔 嚟 ！ 跳 咩 舞 啫 ？
357, 羅艷卿 (F/女), 0, 你 嚟 得 咁 遲 ， 罰 你 添噃 ！
358, 吳桐 (M/男), 0, 罰 我 ？ 誒 …… 罰 我 飲酒 飲 到 轆地 呀 ， 好 唔 好 呀 ？
359, 馬小鈴 (F/女), 0, 嗰 個 爛 酒鬼 吖 ！ 你 就 想 飲酒 嘞 ！ 我 而家 要 罰 你 ……
360, 吳桐 (M/男), 0, 喔 ！ 唔 好 講 咁 多 ！ 我 …… 介紹 你哋 識 ， 吓 ！ 你哋 重 認 唔 認得 呢 個 老 同學 呀 ？
361, 吳桐 (M/男), 0, 唏 ！ 唔 認得 咧 ！ 佢 就係 ， 我哋 同 一 屆 嘅 同學 ！ 不過 佢 讀 咗 一 個 禮拜 就 退學 嘞 ！ 噉 你 點 會 認得 呢 ？
362, 羅艷卿 (F/女), 0, 哦 ～ 噉 唔 認得 嘞 ！
363, 歐陽儉 (M/男), 0, 因為 當時 ， 我 爸爸 要 帶 我 去 外洋 考察 ， 我 祇 係 讀 得 一 個 星期 啫 ！
364, 吳桐 (M/男), 0, 誒 …… 馮 小姐 ！ 我 同 你哋 重新 介紹 呀 吓 ！ 誒 ， 呢 位 就係 馮麗燕 小姐 ！
365, 吳桐 (M/男), 0, 何Lily 小姐 ！ 李明 先生 ！ 誒 …… 坐 喇 ！ 誒 …… Lily ！ 我 同 你 過 去 有 啲 嘢 講 ！
366, 馬小鈴 (F/女), 0, 吓 ？
367, 吳桐 (M/男), 0, 你哋 兩 位 慢慢 傾 ！
368, 歐陽儉 (M/男), 0, 唔 使 客氣 ……
369, 歐陽儉 (M/男), 0, 食 口 煙 吖 ！
370, 羅艷卿 (F/女), 0, 少 食 ！
371, 羅艷卿 (F/女), 0, 李 先生 ， 你 返 咗 嚟 好耐 㗎喇 ！
372, 歐陽儉 (M/男), 0, 誒 …… 我 正話 喺 鄉下 出 嚟 啫 ！
373, 羅艷卿 (F/女), 0, 咦 ！ 噉 你 又 話 同 你 令尊 出 外洋 考察 ？
374, 歐陽儉 (M/男), 0, 吓 ？ 係 …… 因為 我 同 我 家父 返 嚟 呢 ， 一 畢 就 返 咗 鄉下 ， 誒 買 落 啲 田 呀 ， 起 好 間 屋 呀 ， 噉 然後 至 正話 出 嚟 啫 ！
375, 羅艷卿 (F/女), 0, 噉 而家 邊道 辦事 呢 ？
376, 歐陽儉 (M/男), 0, 辦事 ？ 誒 …… 我 呢 係 就係 ， 開 錢銀舖 呀 ， 酒店 呀 ， 戲院 呀 ， 金山莊 呀 ， 樣樣 事業 都 有 啲 ， 不過 我 好 得閒 嘅 ……
377, 歐陽儉 (M/男), 0, 我 託落 人哋 辦 ， 我 耐時 去 廵 下 嘅 啫 ！
378, 羅艷卿 (F/女), 0, 哦 ， 你 咁 忙 呀 ？ 噉 如果 想 搵 你 ， 點 至 搵得 你 到 呀 ？
379, 歐陽儉 (M/男), 0, 搵搵搵 我 ？ 好 易 啫 ！ 你 可以 打 電話 去 周 先生 嗰 間 餐館 就 搵 到 我 嘞 ！ 因為 我 呢 係 ， 嗰 間 餐館 股東 之一 ！
380, 羅艷卿 (F/女), 0, 哦 ！ 誒 …… 呢 個 係 我 嘅 地址 ！ 得閒 請 去 我 道 坐 吖 ！
381, 歐陽儉 (M/男), 0, 哦 ！ 好 ……
382, 鄺山笑 (M/男), 1, 與 嬌 相見 甚 覺懷 ， 余 最 希望 ， 天天 見面 更 多 ！ 天天 見面 更 多 ！ 相對 閒談 萬 慮 忘 ！
383, 紫羅蓮 (F/女), 1, 似 非 遂 你 想 ， 似 非 遂 你 想 ！ 我 三更 天 也 未 歇安 ， 長日 要 料理 家裡 事 ， 一 日 之中 那 得 少 散蕩 ！ 儂 自怨 命裡 苦賤 ！ 尋樂 免 望 ！
384, 鄺山笑 (M/男), 1, 我 共 你 遭遇 一樣 ！ 生涯 微 賤 難 仰仗 ！ 天天 擔菜 賣 ！ 受慣 苦況 ！ 日裡 如常 ， 料 算 非 良善計 ， 不 能 自養 ！ 但 你 言 來 狀況 ， 令 我 憐憫 你 心憂悵 噃 ！
385, 紫羅蓮 (F/女), 1, 你 能 替 我 擔憂 ！ 阿儂 心 敬仰 ！ 最好 是 是 來 教導 ！ 感激 永 難忘 ！
386, 鄺山笑 (M/男), 1, 嬌姿 立志 趨向 ， 前途 路上 ， 定必 呵 身安 ！ 你 一生 若 要 歡暢 ， 就 無 惆悵 ！ 在於 生計 善良 ！
387, 紫羅蓮 (F/女), 0, 喂 ！ 飛哥 呀 ？
388, 鄺山笑 (M/男), 0, 吓 ？ 做 咩 呀 ， 氷 ？
389, 紫羅蓮 (F/女), 0, 我哋 個 後生 辭 咗 工 ， 噉 就要 請 返 人 㗎 ！ 噉 我 就 介紹 你 去 嘞噃 ！ 阿老爺 話 叫 你 即刻 去 見工 喎 ！
390, 鄺山笑 (M/男), 0, 叫 我 做 後生 呀 ？
391, 紫羅蓮 (F/女), 0, 哦 ， 噉 你 去 唔 去 吖 ？
392, 鄺山笑 (M/男), 0, 去 你 道 做 吖嘛 ？
393, 紫羅蓮 (F/女), 0, 係 囉 ！
394, 鄺山笑 (M/男), 0, 去 ！ 幾大 都 去 ！
395, 鄺山笑 (M/男), 0, 喂 ！ 大佬 ！ 睇 住 個 檔 ！ 就 返 ！
396, 不明 (X/不明), 0, 請 飲茶 吖 ！
397, 紫羅蓮 (F/女), 0, 老爺 、 奶奶 ！
398, 馬笑英 (F/女), 0, 吓 ？
399, 紫羅蓮 (F/女), 0, 我 帶 個 人 嚟 見工 呀 ！
400, 紫羅蓮 (F/女), 0, 呢 位 係 老爺 ！ 呢 位 係 奶奶 ！
401, 鄺山笑 (M/男), 0, 哦 ！ 老爺 ！ 奶奶 ！
402, 高魯泉 (M/男), 0, 哦 ！ 你 叫 咩 名 呀 ？
403, 鄺山笑 (M/男), 0, 我 呀 ？ 我 叫 阿飛 呀 ！
404, 高魯泉 (M/男), 0, 嗯 ！ 你 喺 呢道 做 後生 呢 ， 好 多 嘢 做 㗎噃 ！ 所有 掃地 呀 ， 洗 痰罐 呀 ， 抹 樓梯 抹 窗門 呀 ， 一概 都 係 你 做 㗎噃 ！
405, 鄺山笑 (M/男), 0, 噉 呀 ？
406, 高魯泉 (M/男), 0, 係 囉 ！
407, 鄺山笑 (M/男), 0, 得 ……
408, 高魯泉 (M/男), 0, 噉 你 要 ， 愛 幾多 人工 吖 ？
409, 鄺山笑 (M/男), 0, 哦 ～ 冇所謂 嘅 …… 求其 有 飯 食 ， 任 阿老爺 打賞 㗎喇嘛 ！
410, 高魯泉 (M/男), 0, 哦 ～ 噉 你 都 幾 會 講 ！ 噉 我 呢處 呢 就 冇 難為 人 嘅 ， 你 畀 啲 心機 做 喇 ， 吓 ！ 噉 你 幾時 上工 吖 ？
411, 鄺山笑 (M/男), 0, 誒 …… 幾時 都 得 㗎嘞 ！
412, 高魯泉 (M/男), 0, 聽日 喇 ！ 好 嘛 ？
413, 鄺山笑 (M/男), 0, 聽日 呀 ？ 好 呀 ……
414, 高魯泉 (M/男), 0, 噉 你 聽日 早 啲 嚟 喇 ！
415, 鄺山笑 (M/男), 0, 好 ……
416, 鄺山笑 (M/男), 0, 我 走 嘞 …… 阿老爺 、 奶奶 ！
417, 鄺山笑 (M/男), 0, 爸爸 呀 ？ 我 有 幾 個 朋友 約 我 去 澳門 旅行 ， 我 一 個 禮拜 至 返 嚟 㗎嘞 ！
418, 劉桂康 (M/男), 0, 好 吖 …… 去 澳門 啫 ， 係咪 呀 ？ 得 喇 ！ 不過 你 要 記得 喎 ！ 澳門 呢 個 地方 呢 ， 就 樣樣 都 好玩 嘅 ！
419, 劉桂康 (M/男), 0, 不過 就 適可而止 就 好 嘞吓 ！ 噉 你 要 記得 喎 ， 我 老人家 梗 掛心 㗎噃 ！ 快 啲 返 嚟 至 好 ！
420, 鄺山笑 (M/男), 0, 你 唔 使 掛 嘞 ！ 我 去 搭船 呀吓 ！
421, 劉桂康 (M/男), 0, 好 ……
422, 劉桂康 (M/男), 0, 阿德 ！ 送 少爺 去 呀吓 ！
423, 劉桂康 (M/男), 0, 你 上去 睇 下 有 咩 做 ？
424, 伊秋水 (M/男), 0, 點 呀 ， 少爺 ？ 你 而家 去 ， 去 上工 嗱 ？
425, 鄺山笑 (M/男), 0, 我 去 上工 㗎嘞 ！
426, 伊秋水 (M/男), 0, 去 幾 耐 呀 ？
427, 鄺山笑 (M/男), 0, 千祈 唔 好 講 畀 人 聽 呀 ？ 點 話 得 定 幾 耐 呀 ？ 吓 ？ 我 去 打工 ， 唔 帶得 呢 啲 嘢 㗎 ！ 噉 你 搵 笪 地方 同 我 躉得 好好哋 喎 ！
428, 伊秋水 (M/男), 0, 咦 ！ 咁 貴重 嘅 嘢 ， 我 扐 返去 畀 老爺 咪 得 囉 ！
429, 鄺山笑 (M/男), 0, 發癲 咩 ？ 噉 咪 穿煲 囉 ！ 咩 畀 老爺 呀 ？ 好 貴 㗎 ！ 嗯 小心 啲 呀吓 ！
430, 伊秋水 (M/男), 0, 知道 ！ 我 大 責任 ……
431, 伊秋水 (M/男), 0, hai3 ！ 阿少爺 阿少爺 ！ 怕 咩 你 叻 呢 ？ 你 為 情 顛倒 ， 你 就 為 情迷 ！
432, 伊秋水 (M/男), 0, 你 䟕落 情場 就 一腳泥 ！ 我 至 怕 你 污糟邋遢 就 冇 水 洗 啫 ！ 唏 ！ 所以 話 有英雄氣概，就怕雞啼 喇 ！
433, 鄺山笑 (M/男), 0, 好 ！ 切好 佢 ！
434, 紫羅蓮 (F/女), 0, 哎吔 ！ 你 睇 你 搞 到 亂晒龍 ， 邊 係 噉 切 㗎 ？ 唔 使 你 嘞 ！
435, 鄺山笑 (M/男), 0, 唔 係 噉 呀 ？ 我 想 幫 你 手 咋 ！ 摘好 啲 菜 ！
436, 紫羅蓮 (F/女), 0, 都 未 洗 啲 菜 ！
437, 鄺山笑 (M/男), 0, 要 洗 㗎 ？ 噉 我 唔 摘 住 喇 ！
438, 鄺山笑 (M/男), 0, 呀 ！ 劏 條 魚 先 ！
439, 紫羅蓮 (F/女), 0, 哎吔 ……
440, 鄺山笑 (M/男), 0, 幫手 ……
441, 紫羅蓮 (F/女), 0, …… 打爛 嘢 嘞 ……
442, 鄺山笑 (M/男), 0, 死 嘞 ……
443, 紫羅蓮 (F/女), 0, 唏 ！ 打爛 晒 啲 嘢 嘞 ！
444, 鄭柳娟 (F/女), 0, 哎吔 ！ 你 整 咩 呀 ， 家下 ？
445, 羅艷卿 (F/女), 1, 我 自 逢 君 蠶 自困 心心相印 ， 閨裡 題盡 那 相思 句 ， 想 入 夢魂 ！
446, 羅艷卿 (F/女), 1, 我 懶 梳 青絲鬢 ， 我 夜半 思 君 ， 憶 起 月夜 行 ， 我 夜半 思 君 ， 花蔭 訂 鳳盟 ， 我 夜半 思 君 ， 心想 結 鸞群 ， 我 夜半 思 君 ， 相思 意 又 生 ， 情 是 蝶 引 。
447, 羅艷卿 (F/女), 1, 我 自 逢 哥 撩亂 我 芳心 一 個 ， 今晚 明月 真 不錯 ！ 歌唱 諧和 ！ 兩 家 開心 㗎 ！ 我 夜半 思 君 ， 偷偷 看 銀河 ！
448, 羅艷卿 (F/女), 1, 我 夜半 思 君 ， 不知 意 若 何 ， 我 夜半 思 哥 ， 真心 冇 滅磨 ， 我 夜半 思 哥 ， 鴛鴦 快樂 多 ， 人 羨慕 我 ！
449, 歐陽儉 (M/男), 1, 我 自 逢 嬌 成日 笑 心心相照 ！ 妹 你 唔 願 我 把 頸 吊 ， 繩 有 十 條 ， 我 認真 不得了 囉 ！ 我 夜半 思 嬌 ， 心驚 眼眉 跳 ！
450, 歐陽儉 (M/男), 1, 我 夜半 思 嬌 ， 周身 冇 定 條 ！ 我 夜半 思 嬌 ， 心傷 冇 藥 療 ！ 我 夜半 思 嬌 ， 相思 痛 在 腰 ！ 情 係 重要 ！
451, 鄺山笑 (M/男), 1, 我 自 逢 卿 常 自慶 心心相證 ， 呵 嘆 難 盡 那 相思 意 ， 妹 太 薄情 ！
452, 鄺山笑 (M/男), 1, 我 勸 妹 親口 應 ， 我 夜半 思 卿 ， 鴛鴦 夢 未 成 ， 我 夜半 思 卿 ， 傷心 涕淚 零 ！
453, 鄺山笑 (M/男), 1, 我 夜半 思 卿 ， 癲倒 我 難 明 ， 我 夜半 思 卿 ， 相思 嘆 萬 聲 ！ 情 待 月 證 ！
454, 紫羅蓮 (F/女), 0, 小姐 ！
455, 羅艷卿 (F/女), 0, 早晨 ！
456, 紫羅蓮 (F/女), 0, 早晨 ！
457, 鄺山笑 (M/男), 0, 小姐 ！ 早晨 ！
458, 羅艷卿 (F/女), 0, 早晨 ！
459, 羅艷卿 (F/女), 0, 媽 ！ 早晨 ！ 咦 ！ 爸爸 呢 ？
460, 馬笑英 (F/女), 0, 哦 ！ 佢 一早 就 出 咗 去 嘞 ！
461, 馬笑英 (F/女), 0, 阿飛 呀 ？
462, 鄺山笑 (M/男), 0, 吓 ？
463, 馬笑英 (F/女), 0, 你 返 入去 先 吖 ！
464, 鄺山笑 (M/男), 0, 哦 ！
465, 馬笑英 (F/女), 0, 阿燕 呀 ？ 阿媽 有 句 說話 想 問 下 你 呀 ！
466, 羅艷卿 (F/女), 0, 咩 呀 ？
467, 馬笑英 (F/女), 0, 一 個 人 男大當婚 ， 女大當嫁 ， 落葉歸根 係 好 應該 嘅 事 㗎噃 ！ 你 而家 咁 大個 女 嘞 ！ 你 都 要 為 你 自己 幸福 着想 下 至 得 㗎 ！
468, 馬笑英 (F/女), 0, 比如 你 係 外出 有 咩 男仔 識 到 ， 有 邊個 你 鍾意 嘅 ， 有冇 呀 ？ 有 話 聲 阿媽 知 喇 ！
469, 羅艷卿 (F/女), 0, 誒 ……
470, 馬笑英 (F/女), 0, 吓 ？ 怕 咩 醜 啫 ？ 講 畀 阿媽 知 喇 ！
471, 羅艷卿 (F/女), 0, 媽 呀 ？
472, 馬笑英 (F/女), 0, 嗯 ？
473, 羅艷卿 (F/女), 0, 我 識 到 有 個 男仔 ， 佢 對 我 好好 嘅 …… 我 覺得 佢 個 人 都 唔 錯 ！
474, 馬笑英 (F/女), 0, 喔 ！ 噉 佢 個 家世 點 呀 ？ 你 知道 喇 ！ 你 爸爸 要 門登戶對 㗎噃 ！
475, 羅艷卿 (F/女), 0, 佢 有 田 有 地 ， 佢 做落 好多 生意 㗎 ！
476, 馬笑英 (F/女), 0, 噉 點解 你 唔 搵 個 機會 介紹 你 爸爸 見 下 呢 ？
477, 羅艷卿 (F/女), 0, 呀 ， 我 而家 打 電話 約 佢 吖嗱 ！
478, 馬笑英 (F/女), 0, 好 呃 ！
479, 羅艷卿 (F/女), 0, 喂 ！ 邊處 呀 ？ 哦 ！ 唔該 你 叫 周 先生 聽 電話 吖 ！
480, 吳桐 (M/男), 0, 喂 ！ 呀 …… 我 係 呀 ！ 你 係 邊位 呀 ？ 哦 ！ 馮 小姐 呀 ？ 誒 …… 有乜 貴幹 呀 ？ 吓 ？ 搵 李明 ？
481, 吳桐 (M/男), 0, 誒 …… 佢 ， 喔 ！ 你 等 一 等 吖吓 ！
482, 歐陽儉 (M/男), 0, 邊個 呀 ？
483, 歐陽儉 (M/男), 0, 馮 小姐 ！
484, 歐陽儉 (M/男), 0, Hello ！ 你 係 麗燕 呀嘛 ？ 我 係 李明 呀 ！ 吓 ？ 喔 …… 我 啱啱 廵 生意 廵 到 嚟 呢處 啫 ！
485, 羅艷卿 (F/女), 0, 你 真係 貴人事忙 嘞 ！ 明哥 呀 ， 你 下晝 得 唔 得閒 呀 ？ 冇 ～ 我 爸爸 同 我 媽媽 想 同 你 見 下 面 咋嘛 ！
486, 歐陽儉 (M/男), 0, 哦 …… 我 都 好 應該 嚟 拜候 兩 位 …… 兩 位 老人家 嘅 ……
487, 羅艷卿 (F/女), 0, 哦 …… 噉 你 一陣 兩 點鐘 嚟 嘞噃 ！ 好 ！
488, 羅艷卿 (F/女), 0, 媽 呀 ？ 佢 話 下晝 兩 點鐘 嚟喎 ！
489, 馬笑英 (F/女), 0, 喔 ！ 噉 我 一於 叫 人 預備 喇 ！
490, 歐陽儉 (M/男), 0, 老表 ！ 呢 趟 冇 死 嘞 ！ 你 估 整 咩 呀 ？ 馮 小姐 請 我 去 佢 屋企 ， 叫 佢 Daddy ， 阿Mammy ……
491, 吳桐 (M/男), 0, Danny ， Mammy …… 你 唔 好 咁 歡喜 呀 ！ 你 搞 得 掂 㗎嗱 ？ 哼 ！
492, 歐陽儉 (M/男), 0, 哈 ！ 你 都 傻 嘅 ！ 有 邊 樣 搞 唔 攣 吖 我 而家 ！
493, 吳桐 (M/男), 0, 所以 我 話 你 未 出慣 大檯 就 未 出慣 大檯 嘞 ！ 嗱 ！ 而家 你 去 拜候 人哋 喎 ！
494, 吳桐 (M/男), 0, 就 噉 空手 去 呀 ？ 你 都 要 買 啲 嘢 ， 買 啲 名貴 嘅 嘢 ， 去 孝敬 下 人哋 老人家 ， 噉 人哋 先 對 你 好 印象 㗎嘛 ！ 噉 就 噉 去 你 點 呀 ？ 哼 你 真係 ……
495, 歐陽儉 (M/男), 0, 哈 ！ 你 同 你 講 得 道理 ！
496, 吳桐 (M/男), 0, 梗係 喇 ！
497, 歐陽儉 (M/男), 0, 喂 ！ 咁 大眾 做 親戚 ， 過 住 一 尺水 嚟 都 得 啩 ？
498, 吳桐 (M/男), 0, 尺水 ？
499, 歐陽儉 (M/男), 0, 吓 ？
500, 歐陽儉 (M/男), 0, 確 係 唔 話 乜 ！ 確 係 親戚 即係 親戚 ！ 唏 ！ 將來 成功 ， 多 得 你 ！
501, 吳桐 (M/男), 0, 借 錢 重 畀 你 打 ！ 哎 ， 你 唔 好 講 咁 多 嘞 ！ 去 嘞 ……
502, 白明 (F/女), 0, 等 佢 返 嚟 商量 喇 ！
503, 歐陽儉 (M/男), 0, 啱 嘞 ， 啱 嘞 ， 我 正在 搵 你 ！ 我 有 啲 嘢 講 畀 你 ……
504, 伊秋水 (M/男), 0, 我 有 嘢 講 ……
505, 伊秋水 (M/男), 0, 我 講 先 咧 ！ 我 講 先 ！
506, 歐陽儉 (M/男), 0, 唏 ！ 講 喇 ！ 你 講 喇 ！
507, 伊秋水 (M/男), 0, 緊要 㗎嘛 ！ 嗱 ！ 如果 唔 緊要 ， 唔 使 同 你 ……
508, 伊秋水 (M/男), 0, 因為 呢 ， 我 有 啲 貴重 嘢 ， 嚟 吖 ！ 西裝 ， 你 睇 下 ！ 幾 靚 ！ 係咪 呀 ？ 佢 交 咗 畀 我 ， 戒指 、 金鍊 ， 又 錶 。
509, 伊秋水 (M/男), 0, 搵 笪 地方 同 我 丟 埋 佢 嘞 ！ 因為 我 喺 架 車 危險 ！ 係咪 呀 ？
510, 歐陽儉 (M/男), 0, 我 同 你 丟 埋 佢 ？ 你 個 衰仔 吓 ！
511, 伊秋水 (M/男), 0, 做 咩 呀
512, 歐陽儉 (M/男), 0, 撈 到 偷 嘢 呀 馬 ？ 咁 多 名貴 西裝 、 名貴 首飾 ……
513, 伊秋水 (M/男), 0, 做 咩 啫 ？
514, 歐陽儉 (M/男), 0, 我 唔 敢 領 呢 啲 賊贓 ！
515, 伊秋水 (M/男), 0, 唔 係 呀 ！ 呢 啲 係 我 㗎 ， 唔 係 偷 返嚟 㗎 ！
516, 歐陽儉 (M/男), 0, 你 …… 你 乜嘢 呀 ？ 我 咁 多 血汗 至 撈到 呢 間 舖頭仔 ， 呀 ！ 如果 知道 我 有 賊贓 收藏 ， 咸 間 舖 立即 要 封舖 ！
517, 伊秋水 (M/男), 0, …… 我 講 過 你 聽 吖 ！
518, 歐陽儉 (M/男), 0, 點 得 嚟 吖 ？
519, 歐陽儉 (M/男), 0, 咪 俱 ！
520, 伊秋水 (M/男), 0, 我 講 真 嘅 你 聽 吖 ！ 唔 係 賊臧 嚟 嘅 ！ 係 我 少爺 嘅 ！ 因為 佢 而家 個 環境 呢 ， 就 唔 戴得 鑽石 戒指 ， 唔 戴得 錶 嘅 …… 佢 要 我 同 佢 丟 埋 ！
521, 伊秋水 (M/男), 0, 噉 你 試 諗 下 我 喺 架 車 處 瞓覺 畀 人哋 扐 咗 去 噉 就 點 呢 ？ 萬 幾 銀 㗎嘛 ！
522, 歐陽儉 (M/男), 0, 哦 ！ 唔 係 賊贓 嚟 ！
523, 伊秋水 (M/男), 0, 唔 係 ！
524, 歐陽儉 (M/男), 0, 噉 就 得 ！
525, 伊秋水 (M/男), 0, 得 喇嘛 ？
526, 歐陽儉 (M/男), 0, 你 就要 應承 我 一 件 事 喎 ！
527, 伊秋水 (M/男), 0, 咩 事 呀 ？
528, 歐陽儉 (M/男), 0, 我 想 兩 點零鐘 ， 借 你 架 車 呀 ， 借 埋 你 ， 充 住 下 大頭鬼 ！
529, 伊秋水 (M/男), 0, 吓 ！ 你 真 夠 運 喎 ！ 而家 ?  我 老細 去 咗 澳門 ， 啱啱 得 喎 ！ 咩 事 啫 ！ 要 充 大頭鬼 呀 ？
530, 歐陽儉 (M/男), 0, 我 以前 對 你 講 過 喇 ！ 相識 個 女仔 ！ 佢 今日 約 我 見 ， 見 佢 爸爸 媽媽 ， 自不然 要 充 下 㗎 ！ 呢 啲 嘢 橫掂 等 喺 處 冇用 嘅 …… 借 畀 我 充 埋 吖 ！
531, 伊秋水 (M/男), 0, …… 呢 下 嘢 真係 唔 得 ！ 唔 好 嘞 ！ 唔 好 搵 啲 噉 嘅 嘢 搞 ！
532, 歐陽儉 (M/男), 0, 老友 上頭 噉 都 做 唔 到 ！
533, 伊秋水 (M/男), 0, 哎 ， 我 少爺 㗎 ， 噉 我 唔 忠實 呀 ！
534, 歐陽儉 (M/男), 0, 喂 ！ 噉 就 絕交 㗎嘞噃 ！
535, 伊秋水 (M/男), 0, 絕交 唔 做 朋友 啫 ！ 我 點 對 得 少爺 住 呀 ？
536, 歐陽儉 (M/男), 0, 至 多 就 冇 朋友 做 呀嘛 ？ 好閒 啫吓 ？
537, 伊秋水 (M/男), 0, 唔 做 ……
538, 歐陽儉 (M/男), 0, 好 ！ Get away ！ 葺葺齊 ！ 走 ！
539, 伊秋水 (M/男), 0, 走 咪 走 囉 ！ 做 咩 啫 ？
540, 歐陽儉 (M/男), 0, 喂 ！ 走 就 得 㗎嗱 ？ 得 做 朋友 算 喇 ！ 我 嚟 話 畀 你 聽 呀 ， 以後 同 我 個 妹 都 要 絕交 呀 ， 你 唔 好 嚟 搵 佢 呀 ， 吓 ！ 走 ！
541, 白明 (F/女), 0, 借 畀 佢 喇 ！ 不如 借 畀 佢 喇 ！ ……
542, 伊秋水 (M/男), 0, 哎 ！ 怕 咗 你 嘞 ！ 真係 …… 借 就 借 嘞 ！ 哎 …… 喺處 要脅 我 ……
543, 歐陽儉 (M/男), 0, 噉 至 係 老友 吖嘛 ！
544, 伊秋水 (M/男), 0, 老友 ……
545, 伊秋水 (M/男), 0, 喂 ！ 晏晝 幾時 得閒 呀 ？
546, 歐陽儉 (M/男), 0, 重 傾 乜嘢 吖 ？ 夠 鐘 嘞 ！ 去 車 架 車 嚟 喇 ！
547, 馬笑英 (F/女), 0, 阿氷 呀 ？ 畀 啲 花 嚟 我 ！ 快 啲 去 買 啲 汽水 ！ 買 啲 生果 返 嚟 添 吖 ！
548, 紫羅蓮 (F/女), 0, 哦 ！
549, 高魯泉 (M/男), 0, 請 入 嚟 參觀 下 喇 ！
550, 劉桂康 (M/男), 0, 好 ……
551, 劉桂康 (M/男), 0, 呀 …… 好 靚 下 ！
552, 高魯泉 (M/男), 0, 呀 …… 失禮 晒 嘞 ！ 啲 布置 就 確 係 ……
553, 高魯泉 (M/男), 0, 康年哥 ， 請 埋 去 坐 吖 ！
554, 高魯泉 (M/男), 0, 阿燕 呀 ？
555, 羅艷卿 (F/女), 0, 吓 ？
556, 高魯泉 (M/男), 0, 過 嚟 叫 聲 阿世伯 吖 ！
557, 羅艷卿 (F/女), 0, 世伯 ！
558, 高魯泉 (M/男), 0, 呢 位 小女 呀 ！
559, 劉桂康 (M/男), 0, 呀 ？ 你 …… 令 千金 呀 ？
560, 高魯泉 (M/男), 0, 好話 好話 ， 失禮 ！
561, 劉桂康 (M/男), 0, 唔 見 咗 十 幾 年 ， 咁 大個 嗱 ？ 吓 ？
562, 劉桂康 (M/男), 0, 阿嫂 夫人 ， 你 重 認得 我 嘛 ？ 吓 ？
563, 馬笑英 (F/女), 0, 呀 ， 你 係 邊 位 呀 ？
564, 劉桂康 (M/男), 0, 吓 ？
565, 高魯泉 (M/男), 0, 呢 位 就係 康年哥 嘛 ！ 以前 喺 上海 嘅 時候 ， 喺 我哋 隔籬 住 嘅 ， 周時 過 嚟 同 你 打麻雀 㗎 ！ 你 唔 記得 嘞咩 ？
566, 劉桂康 (M/男), 0, 係 ……
567, 馬笑英 (F/女), 0, 我 真係 眼絕 嘞 ， 唔 認得 ！ 你 就 發福 咗 ！
568, 高魯泉 (M/男), 0, 係 呀 ， 真係 ， 康年哥 ， 我 睇 你 真係 重 咗 幾 十 磅 得 ！
569, 劉桂康 (M/男), 0, 咪 賤肉橫生 ！
570, 高魯泉 (M/男), 0, 坐 ……
571, 劉桂康 (M/男), 0, 坐 吖 ！ 阿 …… 嫂 夫人 ！
572, 高魯泉 (M/男), 0, 阿… … 阿飛 呀 ？ 阿飛 ！ 斟茶 ！ 阿飛 呀 ！ 斟茶 呀 ， 喂 ！
573, 鄺山笑 (M/男), 0, 嚟 嘞 ！
574, 馬笑英 (F/女), 0, 係 呢 ， 你 幾時 返 嚟 廣東 㗎 ？
575, 劉桂康 (M/男), 0, 我 返 嚟 好 耐 嘞 ！ 我 重 以為 你哋 重 喺 上海 添 ！ 哈 ！ 原來 你哋 重 比 我 返 得 嚟 早 ！
576, 劉桂康 (M/男), 0, 頭先 見 到 正賢哥 佢 講 起 ， 噉 我 至 知道 咋嘛 ！ 你 話 幾 烏龍 呢 ！
577, 高魯泉 (M/男), 0, 哈 ？
578, 羅艷卿 (F/女), 0, 爸爸 呀 ？
579, 高魯泉 (M/男), 0, 呀 ？
580, 羅艷卿 (F/女), 0, 我 約 咗 個 朋友 一陣間 嚟 ！
581, 高魯泉 (M/男), 0, 哦 ！
582, 羅艷卿 (F/女), 0, 我 而家 上去 換 件 衫 先 ！
583, 高魯泉 (M/男), 0, 好 ！
584, 羅艷卿 (F/女), 0, 世伯 你 坐 下 ！ 我 失陪 嘞 ！
585, 鄭柳娟 (F/女), 0, 整 咩 呀 ？ 吓 ？
586, 鄺山笑 (M/男), 0, 呀 ！ 啱 嘞 ！ 借 嚟 用 一 用 先 ！
587, 鄭柳娟 (F/女), 0, 哎吔 ！ 唔 好 搞 呀 ！
588, 鄺山笑 (M/男), 0, 唔 好 嘈 呀 ！
589, 鄭柳娟 (F/女), 0, 唔 得 㗎 ！
590, 鄭柳娟 (F/女), 0, 唔 好 搞 喇 ！
591, 馬笑英 (F/女), 0, 呀 ！ 你 咪 好似 有 一 個 令郎 嘅 …… 都 怕 好 大 嘞 ， 係咪 呀 ？
592, 劉桂康 (M/男), 0, 係 …… 好 …… 大個 ！
593, 馬笑英 (F/女), 0, 飲 咗 新抱 茶 未 呀 ？
594, 劉桂康 (M/男), 0, 噉 就 我 梗係 想 咗 好耐 喇 ！ 冇 辦法 想 得 到 ！ 個 仔 呢 ， 就 硬 係 東揀右揀 ， 左揀 …… 揀 嚟 揀 去 都 冇 辦法 揀 得 個 啱 心水 嘅 ！
595, 劉桂康 (M/男), 0, 係咪 呢 ？ 噉 就 ……
596, 劉桂康 (M/男), 0, 唔該 呀 ……
597, 劉桂康 (M/男), 0, 噉 就 我 比 佢 個 心 呢 ， 重 急 㗎噃 ！ 呀 ， 係咪 呢 ？
598, 高魯泉 (M/男), 0, 飲茶 ……
599, 高魯泉 (M/男), 0, 呢 ， 我 正話 至 同 阿康年哥 講 緊 ， 我 話 我哋 兩 方面 嘅 兒女 呢 ， 都 已經 長大 嘞 ！ 我 話 叫 佢 得閒 呢 就 同 佢 個 郎 嚟 坐 下 ！
600, 高魯泉 (M/男), 0, 同 我哋 阿燕 見 下 面 ！ 如果 佢 兩 家 後生仔 係 合意 㗎 ， 噉 橫掂 我哋 又 老友鬼鬼 ， 大家 都 知道 下 根底 㗎嘞 ， 噉 咪 做 埋 親家 佢 囉 ！ 你 話 係咪 吖 ？
601, 馬笑英 (F/女), 0, 係 就 係 嘅 …… 誒 …… 不過 驚 我哋 高攀 唔 起 啫 ！
602, 劉桂康 (M/男), 0, 哦 ， 你哋 令 千金 嘅 容貌 呢吓 ， 我 …… 個 仔 一 見 到 呢 ， 實行 都 鍾意 嘅 ， 都 冇乜 彈 嘅 ， 噉 就 我哋 呢 頭 婚事 呢 ， 十 成 九 我哋 都 可以 做到 老襯 㗎嘞 ！
603, 高魯泉 (M/男), 0, 哈 ……
604, 鄭柳娟 (F/女), 0, 唔 好 搞 喇 ！ 畀 返 我 喇 ！
605, 高魯泉 (M/男), 0, 你哋  喺度>  嘈喧巴閉 做 咩 呢 ？
606, 鄺山笑 (M/男), 0, 冇 嘢 呀 ！
607, 高魯泉 (M/男), 0, 呀 ？ 你 戴 咗 個 眼鏡 做 咩 呀 ？ 嚟 ……
608, 鄺山笑 (M/男), 0, 呀 ！ 阿老爺 ！
609, 高魯泉 (M/男), 0, 做 咩 呀 ？
610, 鄺山笑 (M/男), 0, 乜 你 真係 想 畀 小姐 嫁 佢 個 仔 呀 ？
611, 高魯泉 (M/男), 0, 咩 事 呀 ？
612, 鄺山笑 (M/男), 0, 千祈 唔 好 呀 ！
613, 高魯泉 (M/男), 0, 點解 吖 ？
614, 鄺山笑 (M/男), 0, 佢 個 正式 敗家仔 嚟 㗎 ！ 嫖賭飲吹 ， 樣樣 都 曉 㗎 ！
615, 高魯泉 (M/男), 0, 係 ？ 你 點 知 呀 ？
616, 鄺山笑 (M/男), 0, 乜 唔 知 呀 ？ 叫 做 張康年 吖嘛 ！
617, 高魯泉 (M/男), 0, 吓 。
618, 鄺山笑 (M/男), 0, 炒金 炒 到 燶 咗 㗎嘞 ！ 而家 兩 父子 周圍 去 出 綽頭 ！
619, 高魯泉 (M/男), 0, 你 就 點 知道 人 咁 清楚 嘅 呢 ？
620, 鄺山笑 (M/男), 0, 唔知 喎 ！ 我 舊時 喺 佢 道 打工 㗎嘛 ！ 爭 我 人工 七 八 個 月 都 冇 得 畀 ！ 嘈 到 上 警察局 ！ 一樣 冇 ！
621, 高魯泉 (M/男), 0, 真 唔 真 呀 ！ 冇 車大炮 吖嘛 ？
622, 鄺山笑 (M/男), 0, 冇 ！ 我 頭先 慌 ， 佢 見 到 我 唔好意思 噉 ， 噉 我 避免 下 咋嘛 ！ 唔 係 盞 令 佢 難過 吖 ， 係咪 呀 ？ 冇 呃 你 㗎 我 ！
623, 高魯泉 (M/男), 0, 唔 係 講大話 吖嘛 ， 你 ！
624, 鄺山笑 (M/男), 0, 誓願 都 得 ！ 若果 呃 ， 我 係 佢 生 嘅 …… 冇 呃 嘅 ……
625, 高魯泉 (M/男), 0, 嗯 …… 得 嘞 …… 我 有 分數 嘞 ！ 執 好 啲 嘢 呀吓 ！
626, 鄺山笑 (M/男), 0, 得 嘞 ！
627, 羅艷卿 (F/女), 0, 阿飛 呀 ， 飛 ！
628, 鄺山笑 (M/男), 0, 吓
629, 羅艷卿 (F/女), 0, 有 人客 到 嘞 ！ 快 啲 開門 喇 ！
630, 鄺山笑 (M/男), 0, 哦 ……
631, 羅艷卿 (F/女), 0, 媽媽 呀 ！ 嚟 嘞 ！ 你 快 啲 預備 喇 ！
632, 馬笑英 (F/女), 0, 你 出去 ……
633, 羅艷卿 (F/女), 0, 我 出去 嘞 ！
634, 高魯泉 (M/男), 0, 阿燕 ， 咁 高興 ， 做 咩 呀 ？
635, 馬笑英 (F/女), 0, 冇 …… 佢 識 咗 個 男仔 ……
636, 高魯泉 (M/男), 0, 呀 ？
637, 高魯泉 (M/男), 0, 喔 ！ 係 呀 ？
638, 鄺山笑 (M/男), 0, 多謝 ！
639, 羅艷卿 (F/女), 0, 明哥 ！
640, 歐陽儉 (M/男), 0, 呀 ！
641, 羅艷卿 (F/女), 0, 入 嚟 吖 ！
642, 歐陽儉 (M/男), 0, 哦 ！
643, 鄺山笑 (M/男), 0, 咦 ！ 三零四八 ， 唔 係 我 架 車 ？ 哈 ！ 點解 呢 ？
644, 紫羅蓮 (F/女), 0, 做 咩 呀 ？
645, 鄺山笑 (M/男), 0, 唔 知 點解 我 架 車 會 車 嚟 嗰道 呢 ？
646, 紫羅蓮 (F/女), 0, 你 架 車 ？ 你 唔 好 笑 死 人 嘞 ！ 你 咪 喺道 發夢 喇 ！ 你 有 架 車 ， 有 都 有 間 洋樓 嘞 ！ 快 啲 入嚟 做嘢 喇 ！
647, 鄺山笑 (M/男), 0, 喂 …… 廳 有 人 喺 道 ， 我哋 行 後門 嘞 ！
648, 羅艷卿 (F/女), 0, 明哥 ！ 我 介紹 你 相識 ！ 家父 ！ 家母 ！ 李明 先生 ！
649, 高魯泉 (M/男), 0, 李 先生 ！
650, 歐陽儉 (M/男), 0, 世伯 ！ 伯母 ！ 小小 禮物 ， 唔成敬意 ！
651, 馬笑英 (F/女), 0, 哎吔 ！ 嚟 坐 下 咪 好 囉 ！ 搵 咁 多 錢 使 呀 ？
652, 高魯泉 (M/男), 0, 請 埋 去 坐 ！ 我 介紹 你 識 ！ 呢 位 張康年 先生 ！ 李明 先生 ！
653, 歐陽儉 (M/男), 0, 張生 ！
654, 劉桂康 (M/男), 0, 李 先生 ！
655, 歐陽儉 (M/男), 0, 阿張生 ！ 坐 ！ 張生 好 早 到 呀嘛 ？
656, 劉桂康 (M/男), 0, 哦 ～ 係 ！
657, 劉桂康 (M/男), 0, 正 嘢 喎 ！
658, 歐陽儉 (M/男), 0, 呢 啲 ， 呭呭哋 啫 ！
659, 高魯泉 (M/男), 0, 誒 …… 康年哥 呀 …… 我 上次 同 你 講 嗰 件 問題 呢 ， 我 而家 改變 宗旨 嘞 ！ 唔 啱 當 粉牌 字 ， 抹 咗 佢 算 嘞 ！
660, 劉桂康 (M/男), 0, 哦 ～ 噉 呢 件 事 就 根本 你 提 起 先 嘅啫 ！ 我 都 冇乜 問題 嘅 ！ 好閒 嘅 啫 ！ 係 囉 ！ 唔 阻 你哋 傾 ， 吓 ！ 我 都 有 啲 事 ， 我 要 跙 先 ！
661, 歐陽儉 (M/男), 0, 走 嘞咩 ？
662, 劉桂康 (M/男), 0, 再見 ！ 李生 ！
663, 高魯泉 (M/男), 0, 乜 走 嘞咩 ？ 唔 喺 道 食飯 呀 ？
664, 劉桂康 (M/男), 0, 係 囉 ！ 我 …… 我 走 先 ！ 再見 ……
665, 高魯泉 (M/男), 0, 好在 阿飛 講 畀 我 聽 呀 ！ 話 佢 近來 炒金 就 炒燶 晒 ！
666, 高魯泉 (M/男), 0, 周圍 去 出 綽頭 ， 唔 怪 得 佢 見 到 阿李 先生 啲 衣服 靚 啲 ， 啲 首飾 靚 啲 ， 哈 ， 佢 就 好似 撳 到 搶 噉 ！
667, 馬笑英 (F/女), 0, 噉 唔好意思 呀 ！
668, 歐陽儉 (M/男), 0, 失禮 失禮 ！
669, 高魯泉 (M/男), 0, 坐 喇 ！
670, 歐陽儉 (M/男), 0, 後來 我 記得 遊歷 去 到 巴黎 呢 ， 最 值得 我 回憶 嘅 呢 ， 就係 嗰 道 鐵橋 呀 ！ 你 估 幾 長 呢 ？ 大約 ， 大約 ， 我 都 唔 記得 嘞 ！
671, 歐陽儉 (M/男), 0, 不過 呢 ， 我 平常 噉 行 呢 ， 由 橋頭 一路 行 到 橋尾 呢 ， 行 咗 四 日 四 夜 ！
672, 高魯泉 (M/男), 0, 咁 犀利 㗎 ？
673, 歐陽儉 (M/男), 0, ? 你?    ? 估?    ? 個?    ? 高度?    ? 幾?    ? 高?    ? 呢?    ? ？?    ? 我?    ? 記得?    ? 喺?    ? 橋頂?    ? 處?    ? 呀?    ? ，?    ? 望?    ? 落去?    ? ，?   ৿ ?   ?   ? 呢?    ? ，?   ?  ?  ?   ? 個?   ?   ? 落去?    ? ，?   ?  ?  ?  ?  ?  ?  ?   ? ，?    ? 我?   ?  ?  ?   ? 個?   ?  ?  ?
674, 高魯泉 (M/男), 0, 呀 ……
675, 歐陽儉 (M/男), 0, 點知 嗰陣時 嗰 個 太陽鏡 …… 眼鏡 呢 ， 啱啱 喺 上面 跌 落 嘞 ， 跌 落 我 隻 手 處 ， 我 接 返 ， 打 唔 爛 ！
676, 眾 (X/不明), 0, 哈 ……
677, 鄺山笑 (M/男), 0, 阿老爺 ！ 奶奶 ！ 請 各位 埋位 咧 ！
678, 高魯泉 (M/男), 0, 請 埋 去 …… 唔 使 客氣 ！
679, 馬笑英 (F/女), 0, 係處 青菜 送飯 喎 ！ 待薄 晒 咋 ！
680, 歐陽儉 (M/男), 0, 哎 ！ 唔 好 噉 講 呀 ， 伯母 ！
681, 羅艷卿 (F/女), 0, 呀 ！ 今日 好 熱 呀吓 ！
682, 馬笑英 (F/女), 0, 哦 ～ 寬衣 吖 ！
683, 歐陽儉 (M/男), 0, 吓 ？
684, 馬笑英 (F/女), 0, 隨便 寬衣 喎 ！
685, 歐陽儉 (M/男), 0, 噉 唔 客氣 嘞 ！ 我 都 好 老實 嘅 ！
686, 馬笑英 (F/女), 0, 除衫 吖 ！
687, 歐陽儉 (M/男), 0, 好聲 呀 ！
688, 高魯泉 (M/男), 0, 誒 …… 夜 咗 啲 咧吓 ？
689, 歐陽儉 (M/男), 0, 唔 夜 唔 夜 ， 誒 …… 八 點鐘 啫 ！ 我 喺 屋企 都 係 呢 個 時間 食飯 ！
690, 高魯泉 (M/男), 0, 係 咩 係 咩 ， 哦 ！ 隨便 喇 ！ 隨便 起筷 ！ 唔 使 客氣 ！
691, 歐陽儉 (M/男), 0, 青豆 滾 牛肉 ！ 吖 ！ 呢 味 餸 ， 我 好 鍾意 食 ！
692, 高魯泉 (M/男), 0, 係咪 呀 ？
693, 歐陽儉 (M/男), 0, 但係 噉 噃 ！ 外國 嘅 青豆 ！ 唔 係 咁 細粒 嘅 ！ 差不多 有 我 呢 粒 火鑽 咁 大 粒 ！
694, 高魯泉 (M/男), 0, 咁 犀利 㗎呀 ？
695, 高魯泉 (M/男), 0, 呀 …… 阿飛 ！ 你 重 唔 扐 啲 衫 去 掛 做 咩 呀 ？
696, 高魯泉 (M/男), 0, 飲 杯 ……
697, 歐陽儉 (M/男), 0, 飲杯 ！ 伯母 ！
698, 高魯泉 (M/男), 0, 隨便 起筷 吖吓 ！
699, 歐陽儉 (M/男), 0, 好 ！
700, 鄺山笑 (M/男), 0, 哈 ！ 樣樣 嘢 都 咁 似 我 嘅 呢 ？ 又 係 噃 ！ 古怪 噃 ！
701, 紫羅蓮 (F/女), 0, 飛哥 呀 ？ 嗰 個 李 先生 真係 沙塵 呀 ！ 驚 死 人 唔 知道 佢 有 金錶 金鍊 同埋 鑽石 戒指 噉 喎 ！ 係 道 演生 晒 ！ 睇見 就 憎 嘞 ！
702, 鄺山笑 (M/男), 0, 慘 得 過 人 有錢 吖嘛 ！ 傻女 ！
703, 紫羅蓮 (F/女), 0, 有錢 就 好 有 寶 嘞咩 ？
704, 鄺山笑 (M/男), 0, 梗係 寶 ！ 唔通 你 第日 唔 想 嫁 個 有錢 嘅 老公 嘞噃 ！
705, 紫羅蓮 (F/女), 0, 唔 同 你 講 ！
706, 鄺山笑 (M/男), 0, 哼 ！
707, 紫羅蓮 (F/女), 0, 你 喺道 ， 將 人哋 件 衫 嚟 揚揚 下 做 咩 啫 ？
708, 鄺山笑 (M/男), 0, 我 睇見 咁 靚 ！ 我 都 想 整 返 套 嚟 着 吖嘛 ！
709, 紫羅蓮 (F/女), 0, 你 好 欿 咩 ？
710, 鄺山笑 (M/男), 0, 幾 靚 吓 ！
711, 紫羅蓮 (F/女), 0, 我 話 畀 你 知 喇 ！ 你 欿 着 靚 西裝 ， 你 就 畀心機 啲 做人 ！
712, 鄺山笑 (M/男), 0, 噉 幾大 畀心機 做人 ， 有 得 着 嘅 咧吓 ！
713, 紫羅蓮 (F/女), 0, 梗係 喇 ！
714, 鄺山笑 (M/男), 0, 好 ！ 一於 畀心機 做人 ！
715, 紫羅蓮 (F/女), 0, 唔 好 講 咁 多 嘞 ！ 唔該 你 入去 房 同 我 切開 佢 ！
716, 鄺山笑 (M/男), 0, 重要 做 呀 ？
717, 紫羅蓮 (F/女), 0, 唔 係 你 估 ？
718, 馬笑英 (F/女), 0, 阿李 先生 都 幾 年少 英俊 呀 ！ 同 我哋 都 幾 門登戶對 吖 ！
719, 高魯泉 (M/男), 0, 係 嘞 ！ 你 快 啲 定 定 一 個 大 口水肩 就 啱 嘞 ！
720, 歐陽儉 (M/男), 1, 我 故意 特來 有 要事 呀 ， 告知 嬌 你 ， 恐怕 過於 講 得 快 ！ 反 會 受 你 疑 ！ 正 欲 說 想 下 又 怯 住 ！ 我 本 飛 專 靠 指 ！
721, 歐陽儉 (M/男), 1, 所以 要 達到 生意 順利 ， 至 共 嬌 講 都 未 遲 ！
722, 羅艷卿 (F/女), 1, 你 休 講 半 吞吐 嘅 言辭 ， 我 聽 不 清楚 心中 越 懷疑 ！ 鋌 你 盡 告 實情 毋庸 待 遲 ！ 聽 一 聽 我 便 知意 ！
723, 歐陽儉 (M/男), 1, 我 就 唔 怕 失禮 ！ 等 我 講 過 你 知 ！ 我 啲 家財 有限 ， 自問 稀微 ！ 美金 所存 不過 二 百 萬 幾 咋噃 ！ 現時 重 搞 緊 一 間 燕梳 公司 ！
724, 歐陽儉 (M/男), 1, 四 間 金山莊 又 唔 好 生意 ！ 月中 賺 十 幾 萬 就 唔 算 好 肥 ， 一 隻 皇后船 我 就 買 佢 唔 起 嘞 ！ 窮 成 噉樣 叫 我 有乜 心機 ！
725, 歐陽儉 (M/男), 1, 想 向 你 求婚 ， 我 唔 敢 講 住 嘞 ！ 等 我 起 好 間 別墅 至 拜 到 娥眉 呀 ！
726, 羅艷卿 (F/女), 1, 原來 你 咁 多 錢 ！ 當然 係 富家子 ！ 你 尚 未曾 足願 ！ 分明 係 性 好奇 ！ 若 畀 別人 知 ， 反 為 談論 你 ！
727, 歐陽儉 (M/男), 1, 既然 你 噉 話 ， 就 請 聽 我 言辭 ！ 見面 曾 愛慕 嬌娥 你 ！ 今生今世 願 同 與 嬌 你 莫 離 ！
728, 羅艷卿 (F/女), 1, 既是 蒙 愛念 感領 君 誠意 ！ 恐 非 登對 未能 為 君 你 伴隨 呀 ……
729, 歐陽儉 (M/男), 1, 一心 係 愛 嬌 你 ！ 完全 誠意 呀 ！ 效 作燕 雙飛 。
730, 羅艷卿 (F/女), 1, 婚姻 要 父母 安置 ！ 求 得 娘 同意 ！ 噉 至 定婚 都 未 遲 ！
731, 高魯泉 (M/男), 0, 好 嘢 ……
732, 歐陽儉 (M/男), 0, 世伯 、 伯母 ！ 真係 滾搞 你 ！ 唔好意思 呀 ， 今日 ！
733, 高魯泉 (M/男), 0, 乜 說話 ！
734, 馬笑英 (F/女), 0, 咪 噉 講 ！ 而家 嚟 開 就 時時 上嚟 增光 下 嘞 ！
735, 歐陽儉 (M/男), 0, 噉 就 至 好 喇 ！ 不過 騷擾 你哋 啫 ！
736, 高魯泉 (M/男), 0, 誒 ！ 千祈 唔 好 噉 講 ， 呢 句 說話 ！ 一趟生，兩趟熟 ！ 時時 嚟 就 即係 自己人 噉 咋嘛 ！
737, 歐陽儉 (M/男), 0, 自己人 ， 我 都 係 噉 呀 ……
738, 高魯泉 (M/男), 0, 係 囉 ……
739, 高魯泉 (M/男), 0, 呀 ， 係 嘞 ！ 搵 日 我 都 要 去 你 府上 ， 同 你 令尊 見 下 面 ， 拜候 下 你 位 令尊 得 嘞 ！ 係 囉 係 囉 ！
740, 歐陽儉 (M/男), 0, 吓 ！ 不過 我 家父 好 忙 嘅 …… 甚 少 喺 屋企 嘅 ！
741, 高魯泉 (M/男), 0, 係 咩 ？
742, 歐陽儉 (M/男), 0, 嗯 ……
743, 高魯泉 (M/男), 0, 哦 ……
744, 羅艷卿 (F/女), 0, 噉 …… 你 揀 一 日 都 得 之嘛 ！ 你 約 個 時間 喇 ！
745, 歐陽儉 (M/男), 0, 揀 一 日 ！
746, 高魯泉 (M/男), 0, 係 囉 …… 唔啱 你 約 時間 吖 ！
747, 歐陽儉 (M/男), 0, 誒 …… 等 我 返 去 問 過 我 家父 ， 睇 下 邊 日 得閒 ， 小請 兩 位 老人家 去 增光 下 舍下 喇 ！
748, 高魯泉 (M/男), 0, 哎 …… 唔 係 噉 講 ！ 噉 就 你 記得 約 嘞噃 ！ 我 等 你 嘅 消息 嘞噃 ， 吓 ！
749, 歐陽儉 (M/男), 0, 都 唔 早 嘞 ！ 我 都 要 走 嘞 ！
750, 高魯泉 (M/男), 0, 吓 ？ 坐 下 至 添 喇 ！ 唔使 咁 快 ？
751, 歐陽儉 (M/男), 0, 第 日 至 嚟 拜候 ！
752, 高魯泉 (M/男), 0, 誒 …… 阿飛 呀 ？ 同 阿李生 攞 啲 衣服 嚟 ！
753, 白明 (F/女), 0, 喂 實 係 點 㗎 ？ 同埋 佢 一齊 去 ， 噉 我 阿哥 而家 都 未 返 嚟 嘅 ……
754, 伊秋水 (M/男), 0, 就係 而家 點 知 嘅啫 ？ 我 有 我 車 車 跙 㗎喇嘛 ！ 好 危險 呀 今日 ， 你 未知 ！
755, 伊秋水 (M/男), 0, 吖 ！ 返 嚟 嘞 ！
756, 歐陽儉 (M/男), 0, 吖 ！ 你 都 算 冇 腰骨 嘞 ！ 車 咗 我 去 ！ 等 埋 我 跙 得 㗎嘛 ！ 等 我 行路 返 嚟 ！
757, 伊秋水 (M/男), 0, 你 未 知道 呀 ！ 呢 個 環境 ， 我 重 慌 住 你 畀 人 拉 去 坐監 添 ！
758, 歐陽儉 (M/男), 0, 大吉利是 ！ 噏 咩 呀 ？
759, 伊秋水 (M/男), 0, 唔 係 呀 ！ 你 而家 返 得 嚟 好 嘞 ！ 你 唔 好 問 嘞 ！ 求其 呢 吓 ， 過咗海就神仙 嘞 ， 唔 好 講 嘞 ！
760, 歐陽儉 (M/男), 0, 過海 ？ 我 而家 連 涌 都 唔 過 得 呀 ！
761, 伊秋水 (M/男), 0, 點解 呢 ？
762, 歐陽儉 (M/男), 0, 嗰 個 女仔 個 老豆 要 見 我 伯爺 ， 我 邊處 搵 個 伯爺 嚟 見 佢 呢 ？
763, 伊秋水 (M/男), 0, 真係 噃 ！ 要 搵 伯爺 容 乜 易 啫 ！ 好 多 人 肯 認 你 做 伯爺 㗎嘛 ！ 唔啱 你 就 租 呀 ！ 唔啱 畀 錢 去 買 個 呀 ！
764, 伊秋水 (M/男), 0, 有 好 多 人 肯 制 嘅 ！ 搵 伯爺 容 乜 易 啫 ！
765, 歐陽儉 (M/男), 0, 呢 層 都 易 搞 ！ 但 我 去 邊處 搵 間 屋 嚟 招呼 佢 呢 ？ 如果 搵 呢處 招呼 佢 ， 乜 嘢 都 穿 晒 喇 ！
766, 伊秋水 (M/男), 0, 真係 呀 ， 如果 ……
767, 歐陽儉 (M/男), 0, 你 同 我 想 辦法 吖 ！
768, 伊秋水 (M/男), 0, 我 想 咩 辦法 呀 ？ 我 邊 有 咁 多 辦法 呀 ？
769, 歐陽儉 (M/男), 0, 呀 ， 你 唔 同 我 想 辦法 ……
770, 伊秋水 (M/男), 0, 噉 冇 辦法 ……
771, 歐陽儉 (M/男), 0, 呢 啲 嘢 冚辦爛 冇 得 交還 呀 ！
772, 伊秋水 (M/男), 0, 喂 …… 我 少爺 㗎 ！ 你 唔 好 ……
773, 歐陽儉 (M/男), 0, 我 唔 理 咁 多 ！ 你 快 啲 返 去 攝高枕頭 同 我 想 到 ， 我 就 還 返 畀 你 ！
774, 伊秋水 (M/男), 0, 噉 你 話 有乜 理由 呢 ， 你 話 ！
775, 白明 (F/女), 0, 諗 下 喇 ！
776, 歐陽儉 (M/男), 0, 誒 …… 夜 㗎嘞 ！ 炒 你 魷魚 添呀 ！ 去 喇 ！
777, 伊秋水 (M/男), 0, 我 聽日 嚟 攞 返 啲 嘢 呀 ！
778, 歐陽儉 (M/男), 0, 我 唔 理 ！
779, 劉桂康 (M/男), 0, 阿德 ！
780, 伊秋水 (M/男), 0, 呀 ！ 老爺 ！ 早晨 ！
781, 劉桂康 (M/男), 0, 你 去 邊 呀 ？
782, 伊秋水 (M/男), 0, 吓 ？ 冇 呀 ！ 我 想 返 上去 呀 ！
783, 劉桂康 (M/男), 0, 點解 我 硬 係 ， 搵 架 車 ， 都 見 唔 到 架 車 㗎 ！
784, 伊秋水 (M/男), 0, 嗰 架 車 ？
785, 劉桂康 (M/男), 0, 係 囉 ……
786, 伊秋水 (M/男), 0, 架 車 壞 咗 ， 扐 咗 入廠 修理 呀 ！
787, 劉桂康 (M/男), 0, 噉 點解 唔 講 我 聽 呢 ？
788, 伊秋水 (M/男), 0, 琴日 㗎嘞 ！ 我 而家 就係 想 講 你 聽 呀 ！ 入 咗 廠 呀 架 車 ！
789, 劉桂康 (M/男), 0, 得 ……
790, 伊秋水 (M/男), 0, 而家 你 去 邊處 呀 ， 老爺 ！
791, 劉桂康 (M/男), 0, 我 ？ 我 去 邊道 呀 ？ 我 想 去 一 去 澳門 ！
792, 伊秋水 (M/男), 0, 去 澳門 我 同 你 叫 Taxi ！
793, 劉桂康 (M/男), 0, 呀 ， 唔 使 ！ 阿德 ！ 我 點解 要 去 澳門 呢 ？
794, 伊秋水 (M/男), 0, 係 囉 ！
795, 劉桂康 (M/男), 0, 我 嗰 日 呀 ， 見 到 個 後生仔 呢 ， 佢 戴 啲 鑽石 戒指 呀 ， 西裝 呀 ， 錶 呀 ， 乜 嘢 都 十足十 你 少爺 用 嗰 啲 噉嘅 ！ 吖 ！
796, 劉桂康 (M/男), 0, 噉 我 而家 個 心 諗 下 呢 ， 你 少爺 梗係 喺 澳門 輸 晒 啲 錢 ！
797, 伊秋水 (M/男), 0, 唔 係 嘅 ！
798, 劉桂康 (M/男), 0, 唔 係 呀 ！ 我 而家 真係 好 擔心 ！ 所以 我 一定 要 去 澳門 睇 下 ！ 係咪 呢 ？
799, 伊秋水 (M/男), 0, 老爺 ， 佢 有 咁 大個 仔 ！ 放心 喇 ！ 唔 係 ！ 我 睇 人有相似 ， 物有相同 嘅啫 ！
800, 劉桂康 (M/男), 0, 呢 啲 嘢 ， 我 都 係 放心 唔 落 㗎嘞 ！ 都 係 要 去 一 趟 至 好 ！
801, 伊秋水 (M/男), 0, 我 同 你 叫 車 ！
802, 劉桂康 (M/男), 0, 哎 ！ 唔 使 ！ 我 自己 去 得 嘞 ！
803, 不明 (X/不明), 0, 哎 ！ 老爺 ！
804, 劉桂康 (M/男), 0, 你哋 就 ， 畀心機 睇 門口 ， 吓 ！ 我 去 呢 ， 一 日 兩 日 倒 我 就 返 嚟 㗎嘞 ！
805, 伊秋水 (M/男), 0, 老爺 ！
806, 劉桂康 (M/男), 0, 睇 門口 呀 ！
807, 南紅 (F/女), 0, 早 啲 返 嚟 呀 ， 老爺 ！
808, 劉桂康 (M/男), 0, 好 ……
809, 伊秋水 (M/男), 0, 搭 穩船 呀 ！ 老爺 ！
810, 劉桂康 (M/男), 0, 哦 ！
811, 伊秋水 (M/男), 0, 係 嗱 ！
812, 伊秋水 (M/男), 0, 阿珍 呀 ！ 阿珍 呀 ？ 而家 老爺 去 澳門 ！ 我 睇 佢 去 親 就 梗係 好耐 嘅 ！
813, 伊秋水 (M/男), 0, 我 …… 有 啲 事 ！ 你哋 看 住 門口 先 呀吓 ！ 我 請 飲茶 呀吓 ！
814, 南紅 (F/女), 0, 喂 ！ 呢處 係 張宅 呀 ！ 哦 ！ 少爺 你 返 咗 嚟 嗱 ？ 阿老爺 啱啱 搭船 去 澳門 搵 你 呀 ！
815, 鄺山笑 (M/男), 0, 吓 ？ 咩 …… 我 爸爸 去 咗 澳 …… 門 搵 我 ？ 喂 ！ 你 叫 阿德 嚟 …… 同 我 講 吖 ！ 吓 ？ 佢 又 去 邊 呀 ？ 唔 喺 道 呀 ？ 唏 ！
816, 鄭柳娟 (F/女), 0, 你 到處 講 咩 嘢 呀 ？ 老爺 起身 嘞 ！
817, 鄺山笑 (M/男), 0, 冇 嘢 ……
818, 鄭柳娟 (F/女), 0, 快 啲 倒 埋 晒 啲 痰桶 先 嘞 ！
819, 鄺山笑 (M/男), 0, 倒 痰桶 呀 ？ 嗯 ……
820, 鄺山笑 (M/男), 0, 嚟 ！ 等 我 幫 你 手 ！
821, 紫羅蓮 (F/女), 0, 唔 使 嘞 ！ 唔 使 ！
822, 鄺山笑 (M/男), 0, 阿氷 呀 ？
823, 紫羅蓮 (F/女), 0, 吓 ？
824, 鄺山笑 (M/男), 0, 我哋 喺道 寄人籬下 ， 都 唔 係 辦法 㗎噃 ！ 日日 噉 做 邊 有 法子 出頭 嘅啫 ？
825, 紫羅蓮 (F/女), 0, 你 估 我 唔 知 咩 ？ 我 單身 一 個 ， 又 無依無靠 嘅 …… 我哋 打工仔 ， 想 出頭 都 幾 艱難 㗎嘞 ！
826, 鄺山笑 (M/男), 0, 噉 又 唔 係 話 艱難 㗎 ！ 唔 知 你 願 唔 願 㗎咋 ！
827, 紫羅蓮 (F/女), 0, 喔 ！ 如果 係 好處 ， 冇話 唔 願 㗎 ！
828, 鄺山笑 (M/男), 0, 我哋 身世 大家 都 一樣 㗎嘞 ！ 如果 精誠 嚟 合作 ， 一定 可以 打破 個 惡劣 嘅 環境 嘅 ！
829, 鄺山笑 (M/男), 0, 阿氷 ， 你 呵 唔 可以 答應 我 吖 ？ 你 係唔 係 嫌棄 我 啫 ？
830, 紫羅蓮 (F/女), 0, 唔 係 ！ 我 點 會 嫌棄 你 吖 ！ 不過 ， 而家 你 祇 呵 維持 自己 嘅 ， 噉 如果 我 答應 咗 你 ， 一齊 生活 ， 噉 咪 累 你 增加 咗 負擔 囉 ！
831, 鄺山笑 (M/男), 0, 點 會 累 我 啫 ？
832, 鄺山笑 (M/男), 0, 若果 我 有 咗 你 ， 我 一定 有 勇氣 嚟 做人 吖嘛 ！ 我 可以 創造 一 番 偉大 嘅 事業 嘅 ……
833, 鄭柳娟 (F/女), 0, 阿氷 ！ 你 又 喺道 搞 咩 呢 你 ？
834, 紫羅蓮 (F/女), 0, 冇 嘢 呀 ！
835, 鄭柳娟 (F/女), 0, 老爺 起身 嘞 ！ 倒水 喇 ， 快 啲 呀 ！
836, 鄺山笑 (M/男), 0, 唏吔 ！ 你 …… 又 嚟 搞 喇 ， 唏吔 ！
837, 鄺山笑 (M/男), 0, 喂 ！
838, 白明 (F/女), 0, 少爺 ， 你 想 嚇 死 人 ……
839, 鄺山笑 (M/男), 0, 咩 呀 ？ 白撞 呀 ？ 鎖 你 㗎 ！
840, 白明 (F/女), 0, …… 畀 人 鬧 ！ 搵 你 老爺 呀 ！
841, 鄺山笑 (M/男), 0, 搵 老爺 又 點 呀 ？ 門口 冇 鐘 你 撳 㗎 ？ 冇 嘞 規矩 ！
842, 白明 (F/女), 0, 我 唔 得閒 …… 講 嘢 呀 ！ 叫 你 老爺 出嚟 吖 ！
843, 鄺山笑 (M/男), 0, 叫叫 聲 咁 沙塵 呀吓 ！ 你 搵 老爺 做 咩吖 ？
844, 白明 (F/女), 0, 咩 唔 好 呀 ？ 有 人 請 佢 飲 囉 ！
845, 鄺山笑 (M/男), 0, 睇 過 先 ！
846, 白明 (F/女), 0, 畀 返嚟 ！
847, 鄺山笑 (M/男), 0, 夢華道 三 號 李宅 ！ 咦 ！ 呢處 係 你 公館 咩 ？
848, 白明 (F/女), 0, 好 話 嘞 ！ 失禮 ！
849, 鄺山笑 (M/男), 0, 哦 ！ 噉 又 古怪 喎 ！
850, 白明 (F/女), 0, …… 同 唔 同 我 話 畀 你 老爺 聽 㗎 ？ 皇帝 皇帝 ！
851, 鄺山笑 (M/男), 0, 喀 ！ 我 要 諗 掂 先 得 㗎 ！ 妹仔 皇后 呀 ！
852, 白明 (F/女), 0, 如果 你 …… ， 扐 返嚟 我 嘞 ！
853, 鄺山笑 (M/男), 0, 慢慢 先 ！ 使 乜 咁 快 呀 ？
854, 羅艷卿 (F/女), 0, 喂 ！ 咁 嘈 做 咩 呀 ？
855, 鄺山笑 (M/男), 0, 小姐 ！
856, 白明 (F/女), 0, 冇 ！ 我 係 李公館 ， 扐 請帖 嚟 嘅 …… 我 ！
857, 鄺山笑 (M/男), 0, …… 唔 係 呀 ……
858, 羅艷卿 (F/女), 0, 攞 嚟 睇 下 ！
859, 羅艷卿 (F/女), 0, 你 返 去 話 畀 你 少爺 聽 ！ 我哋 準時 到 呀 ！ 爸爸 、 媽媽 ！
860, 鄺山笑 (M/男), 0, 噉 就 奇 喎 ！ 呢 件 嘢 ！
861, 伊秋水 (M/男), 0, 做 咩 呀 ？ 睇 上去 我 似 唔 似 伯父 吖 ， 你 話 ？
862, 歐陽儉 (M/男), 0, 吖吖 ！ 成 個 二老爺 噉 嘅 樣 呀 ！
863, 伊秋水 (M/男), 0, 咩 二老爺 呀 ？ 墩 喺 處 成 個 老爺 就 真 喇 ！
864, 伊秋水 (M/男), 0, 喂 ！ 你哋 總之 一 場 伙記 嘞 ！ 拍硬檔 ！ 等 我 做 妥 呢 件 嘢 ， 總之 我 請 飲茶 喇 ！
865, 南紅 (F/女), 0, 噉 就 冇 所謂 ， 不過 老爺 知道 就 唔得了 㗎嘞 ！
866, 伊秋水 (M/男), 0, 驚 咩 啫 ？ 老爺 唔 會 返 嘞 㗎嘛 ！
867, 南紅 (F/女), 0, 噉 你 負責 就 得 喇 ！
868, 伊秋水 (M/男), 0, 梗係 我 負責 喇 ！ 使 乜 講 啫 ？
869, 張慕貞 (F/女), 0, 嗱 ！ 炒魷魚 唔 關 我哋 事 㗎 ！
870, 伊秋水 (M/男), 0, 得 喇 ！ 你哋 匿埋 喇 ！ 去 嘞 …… 唔 好 出 嚟 呀吓 ！ 出 嚟 就 穿 晒 煲 㗎嘞 ！ 我 叫 你 先 好 出 呀 ！
871, 伊秋水 (M/男), 0, 拍硬檔 ……
872, 歐陽儉 (M/男), 0, 阿德 ！ 呢 趟 你 確 係 夠 義氣 ！
873, 伊秋水 (M/男), 0, 冇 所謂 嘅 …… 為 你 咧 ！ 噉 有 乜 好 講 啫 ？
874, 白明 (F/女), 0, 阿哥 ！
875, 伊秋水 (M/男), 0, 送 咗 去 嗱 ， 啲 帖 ？
876, 白明 (F/女), 0, 送 咗 嘞 ！ 佢 好 歡喜 呀 ！ 佢 話 一陣間 就 嚟 嘞喎 ！
877, 伊秋水 (M/男), 0, 就 嚟 嘞 ！ 都 重要 扮 埋 妹仔 㗎 ！ 你 唔 扮 妹仔 搞 唔 掂 呀 ！
878, 白明 (F/女), 0, 哦 ！ 如果 係 噉 好笑 嘞 ！ 重 要 我 扮 妹仔 呀 ？
879, 伊秋水 (M/男), 0, 梗係 喇 ！ 冇 人 使 點 得 㗎 ， 咁 大 間 屋 ？ 佢哋 幾 個 唔 出 得 嚟 㗎噃 ！ 一 出 嚟 就 穿 晒 㗎嘞噃 ！ 啲 規矩 要 有 至 得 呀 ， 唔 好 …… 應嘴 呀 ！
880, 伊秋水 (M/男), 0, 唔 啱 㗎 ！
881, 伊秋水 (M/男), 0, 喂 呀 ！ 我 同 你 上去 諗諗 嘞 ！
882, 伊秋水 (M/男), 0, 嗱 ！ 你 看 住 門口 呀 ！ 如果 嚟 就 叫 我哋 呀吓 ！
883, 白明 (F/女), 0, 嗱 ！ 快 啲 嘞 ！ 我 怕 黑 㗎 ！ 咁 大 間 屋 ！
884, 鄺山笑 (M/男), 0, 咦 ！ 乜 冇 人 嘅呢 ？
885, 白明 (F/女), 0, 喂 ！
886, 鄺山笑 (M/男), 0, 吓 ！ 你 單 嘢 ， 點 會 趲 嚟 呢道 㗎 ？
887, 白明 (F/女), 0, 哎吔 …… 呀 ， 唔 …… 唔 撳鐘 ！ 唔 拍門 就 走 入嚟 ！ 而家 白撞 呀 你 ？
888, 鄺山笑 (M/男), 0, 你 識 我 係 邊個 唔 識 呀 ？
889, 白明 (F/女), 0, 吖 ！ 我 知 你 係 邊度 嘅 後生 ！
890, 鄺山笑 (M/男), 0, 豈有此理 ！ 我 都 冇 咁 好氣 同 你 講 ！
891, 白明 (F/女), 0, 喂 ！ 你 唔 好 上去 噃 ！ 喂 ！
892, 鄺山笑 (M/男), 0, 哎 ！ 你 邊個 呀 ？
893, 伊秋水 (M/男), 0, 入去 ！
894, 白明 (F/女), 0, 阿哥 呀 ！ 阿哥 ……
895, 歐陽儉 (M/男), 0, 佢哋 嚟 喇嘛 ？
896, 白明 (F/女), 0, 唔 係 呀 ！ 有 一 個 後生 上 咗 嚟 呀 ！
897, 歐陽儉 (M/男), 0, 嗯 ……
898, 白明 (F/女), 0, 明明 係 上 咗 嚟 㗎噃 ！
899, 鄺山笑 (M/男), 0, 咪 嘢 呀 ？
900, 鄺山笑 (M/男), 0, 咦 ！ 你 唔 係 阿德 ？ 扮成 噉 …… 鬼鬼馬馬 做 咩 呀 ？
901, 伊秋水 (M/男), 0, 少爺 ！ 你 知道 我 係 阿德 ， 噉 …… 好 多 苦衷 㗎嘛 ！ 為 下 我 喇 ！ 少爺 ！
902, 鄺山笑 (M/男), 0, 為 你 咩 事幹 ？ 要 為 你 呀 ？
903, 伊秋水 (M/男), 0, 講真 過 你 聽 吖 ！
904, 伊秋水 (M/男), 0, 嗰 個 女仔 呢 ， 做 妹仔 嗰 個 呀 ， 嗰 個 係 我 未婚妻 嚟嘅 ， 嗰 個 大佬 係 李明 ， 係 我 個 朋友 嚟嘅 。
905, 鄺山笑 (M/男), 0, 哦 ！ 嗰 單 西裝友 呀 ？
906, 鄺山笑 (M/男), 0, 喂 ！ 係 嘞 ！ 攞 咗 我 …… 戒指 同 手錶 嗰 啲 嘢 ， 攞 返嚟 先 ！
907, 伊秋水 (M/男), 0, 喂喂 ， 唔 得 咧 ！ 借 住 佢 先 喇 ！ 佢 有 佢 嘅 苦衷 ， 佢 又 為 我 ， 我 又 為 佢 ， 佢 今日 呢 ， 約 咗 呀 佢 個 外父 就 傾 緊 單嘢 ！ 哦 ！
908, 伊秋水 (M/男), 0, 乜 要 嚟 呢處 見 吖嘛 ！ 借 埋 間 屋 畀 佢 呀 ， 而家 ！ 通氣 喇 ， 少爺 ！ 為 下 佢 喇 ！
909, 鄺山笑 (M/男), 0, 重 要 借 埋 間 屋 呀 ？ 會 唔 會 搵 老千 㗎 ？
910, 伊秋水 (M/男), 0, 唔 會 嘅 ， 如果 出 老千 嘅 ， 我 知 㗎嘛 ！ 我 識 佢 好耐 㗎嘞 ！
911, 鄺山笑 (M/男), 0, 做 為人為到底 喇 ！ 大家 都 係 索嘢 ！
912, 伊秋水 (M/男), 0, 你 …… 你 鍾意 嗰 個 女仔 呀 ？
913, 鄺山笑 (M/男), 0, 好 喇 ！ 噉 幾大 為 下 你 喇 ！
914, 伊秋水 (M/男), 0, 唔該 大 少爺 ……
915, 鄺山笑 (M/男), 0, 喂 ！ 攞 件 褸 嚟 等 我 沖 個 涼 先 ！
916, 伊秋水 (M/男), 0, 噉 你 唔 使 返 去 做 後生 㗎嗱 ！
917, 鄺山笑 (M/男), 0, 咩 重 做 後生 呀 ？ 阿氷 而家 都 唔 知 對 我 幾 好 ， 就 嫁 我 嘞 ！
918, 伊秋水 (M/男), 0, 大少爺 ！ 你 就 好 嘞 ！ 呢 一 趟 希望 我 都 戀愛 成功 埋 ， 我 就 請 你 飲 嘞 ！
919, 鄺山笑 (M/男), 0, 你 又 戀愛 呀 ？
920, 伊秋水 (M/男), 0, 係 定 嘞 ！
921, 鄺山笑 (M/男), 0, 因 住 攣 埋 一 個 蛋筒 噉喎 ！
922, 伊秋水 (M/男), 0, 我 上去 ……
923, 歐陽儉 (M/男), 0, 冇 呃 ！ 你 眼見鬼 呀 ？
924, 白明 (F/女), 0, 唔 係 咧 ！ 係 明明 係 上 咗 嚟 㗎嘞 ！
925, 歐陽儉 (M/男), 0, 點解 連 阿德 都 唔 見 呢 ， 喂 ！
926, 白明 (F/女), 0, 誒 …… 唔啱 ， 你 去 嗰道 搵 ， 我 去 入入 沖涼房 搵 吖 ， 好 唔 好 呀 ？ ！
927, 歐陽儉 (M/男), 0, 好 呃 ！
928, 白明 (F/女), 0, 嘩 ！ 喺 ！ 歎 喎 ！
929, 白明 (F/女), 0, 想 死 呀 ？ 你 而家 ， 乜 嘢 身尸蘿蔔皮 呀 你 ？
930, 鄺山笑 (M/男), 0, 吖 ！ 又 係 你 呢 單 嘢 嚟 呀 ？
931, 白明 (F/女), 0, 哎吔 ！ 乜 單單 聲 呀 ？
932, 鄺山笑 (M/男), 0, 啱 嘞 ！ 少爺 沖涼 呀 ， 開水 少爺 洗身 ……
933, 白明 (F/女), 0, 快 啲 躝 返 出去 呀 ！ 唔 係 扽 晒 啲 蝨乸 喺道 ！
934, 鄺山笑 (M/男), 0, 咩 蝨乸 ！ 咩 叫 蝨乸 呀 ？
935, 歐陽儉 (M/男), 0, 做 咩 呀 ？
936, 白明 (F/女), 0, 阿哥 ！ 你 嚟 得 啱 嘞 ！
937, 歐陽儉 (M/男), 0, 你 下人 上 得 嚟 呢處 咩 ？ 返 落 去 ！
938, 白明 (F/女), 0, 走 ！
939, 鄺山笑 (M/男), 0, 咩 躝躝 聲 呀 ？ 你 係 邊個 嚟 㗎 而家 ？
940, 歐陽儉 (M/男), 0, 我 係 呢 一 間 屋 嘅 少 主人 呀 ！ 喂 咩 呀 ！
941, 鄺山笑 (M/男), 0, 少 主人 呀嘛 ？ 你 都 上 得 嚟 嘞 ！ 我 做 咩 唔 上 得 嚟 呀 ？
942, 歐陽儉 (M/男), 0, 我 點 同 呀 ？ 你 係 後生 ！ 走 ！
943, 鄺山笑 (M/男), 0, 咩 後生 呀 ？
944, 伊秋水 (M/男), 0, 阿少爺 ！
945, 歐陽儉 (M/男), 0, 咩 呀 ？ 阿德 嚟 ！ 同 我 …… 綁 佢 落去 ！
946, 伊秋水 (M/男), 0, 綁 佢 落去 ？
947, 鄺山笑 (M/男), 0, 綁 我 落去 噃 ！ 夠膽 噃 ！ 我 話 畀 你 聽 呀 ， 德 ！ 你哋 搞 就 落去 下便 搞 ！ 唔 准 喺 上高 搞 ！ 聽見 嘛 ？
948, 鄺山笑 (M/男), 0, 行 喇 ！ 哼 ！
949, 歐陽儉 (M/男), 0, 德 ！ 嗰 個 邊個 嚟 㗎 ？
950, 伊秋水 (M/男), 0, 邊個 呀 ？ 我哋 少爺 嚟 呀 ！
951, 白明 (F/女), 0, 唔 係 啩 ？ 佢 係 後生 嚟 㗎咋 ！ 有冇 搞錯 㗎啫 ？
952, 歐陽儉 (M/男), 0, 佢 係 馮 小姐 嘅 下人 嚟 㗎咋噃 ！
953, 伊秋水 (M/男), 0, 佢 係 馮 小姐 嘅 下人 ， 即係 你 係 呢處 嘅 少爺 一樣 ！ 兩 個 都 有 啲 恩惠 㗎嘛 ！ 裡便 好 多 景轟 㗎 ！ 我 落去 講 你 聽 喇 ！ 你 重 趕 人 跙 ！
954, 歐陽儉 (M/男), 0, 哈 ！ 龜公德 ！ 死 喇 ！ …… 知道 ， 噉 呢 個 計畫 冚辦爛 穿 晒 喇 ！
955, 伊秋水 (M/男), 0, 唔 怕 ！ 我 同 你 講 真話 ， 就 唔 好 講 假 ！ 我 地 少爺 ， 你 咪 以為 佢 好 風雅 ， 愛好 吟詩 畫畫 噃 ！ 佢 畫親 就 梗係 伯虎 揸 …… ！
956, 伊秋水 (M/男), 0, 一 唔 係 畫 個 唐三藏 跌 落 被架 ！ 一係 畫 嗰 個 齊天大聖 …… 睇 影畫 ！ 一係 就 騎馬 ， 要 嚟 射馬 ！
957, 鄺山笑 (M/男), 0, 阿德 ！ 點 牙擦 呀 ？
958, 伊秋水 (M/男), 0, 吓 ？ 冇 呀 ……
959, 鄺山笑 (M/男), 0, 你 想 打 ？
960, 伊秋水 (M/男), 0, 唔 係 呀 ！ 我 即係 話 你 ， 即係 畫畫 呀 ！
961, 伊秋水 (M/男), 0, 呢 個 就係 …… 少爺 嘞 ！
962, 歐陽儉 (M/男), 0, 哎 ！ 少爺 ！
963, 鄺山笑 (M/男), 0, 乜 你 係 佢 呀 ？
964, 伊秋水 (M/男), 0, 係 呀 ！
965, 鄺山笑 (M/男), 0, 對唔住 噃 ！ 唔 好 趕 我 跙 呀 ！
966, 歐陽儉 (M/男), 0, 有眼不識泰山 呀 ！
967, 鄺山笑 (M/男), 0, 喂 ！ 扐 返嚟 我 戴 嘞 ！
968, 歐陽儉 (M/男), 0, 喂 …… 借 埋 …… 聽日 至 ……
969, 鄺山笑 (M/男), 0, 重 借 呀 ？
970, 歐陽儉 (M/男), 0, 為人為到底 吖嘛 ！
971, 白明 (F/女), 0, 少爺 ！
972, 鄺山笑 (M/男), 0, 咦 ！ 唔 好 企 咁 埋 噃 ！ 我 啲 蝨乸 跳 過 你 道 㗎噃 ！
973, 白明 (F/女), 0, 唔 好 噉 講 ！ 真係 有眼不識泰山 嘞 ！ 有怪莫怪 呀吓 ！
974, 鄺山笑 (M/男), 0, 唔 怪 ！ 怪 咩 啫 ？
975, 伊秋水 (M/男), 0, 嚟 囉 ！
976, 歐陽儉 (M/男), 0, 咦 ！ 嚟 囉 ！ 喂 ！ 收 埋 佢 先 ！ 收 埋 ……
977, 伊秋水 (M/男), 0, 快 啲 開門 ！
978, 伊秋水 (M/男), 0, …… 唔該 你 吖 ！
979, 鄺山笑 (M/男), 0, 使 咩 咁 巴閉 吖 ！ 我 喺道 咪 得 囉 ！ 有咩 ……
980, 伊秋水 (M/男), 0, 死 㗎嘞 ！ 冚辦爛 穿 㗎喇 ！
981, 鄺山笑 (M/男), 0, 死 㗎 ？
982, 伊秋水 (M/男), 0, …… 唔該 你 吖 ……
983, 歐陽儉 (M/男), 0, 世伯 ！ 請 入嚟 坐 吖 ！
984, 高魯泉 (M/男), 0, 好 ……
985, 歐陽儉 (M/男), 0, 我 介紹 你 相識 ！ 呢 位 ， 我 家父 ！
986, 高魯泉 (M/男), 0, 哦 ！ 你 令尊翁 呀嘛 ？ 貴 姓名 呀 ？
987, 伊秋水 (M/男), 0, 我 係 阿德 ！
988, 高魯泉 (M/男), 0, 吓 ？
989, 伊秋水 (M/男), 0, 德 ……  DouglousMajumNeroJobs  ！
990, 高魯泉 (M/男), 0, 我 呢 ， 就係 馮正龍 ！ 呢 個 我 女人 ！ 呢 個 我 小女 ！
991, 伊秋水 (M/男), 0, 請 坐 …… 坐 吖 ……
992, 高魯泉 (M/男), 0, 咩 話 ？
993, 伊秋水 (M/男), 0, Nero Jobs ……
994, 高魯泉 (M/男), 0, 你 老哥 …… 一向 都 喺 外洋 發財 多 呀嘛 ？
995, 伊秋水 (M/男), 0, 哦 ！ 噉 就 唔 講 得 ！ 不過 我 素來 至 鍾意 環遊 世界 嘅 ！ 每 年 呢 ， 我 就 梗係 執 個 時候 出嚟 呢 ， 去 各 國 嚟 到 遊歷 ！
996, 伊秋水 (M/男), 0, 順便 考察 下 呢 外國 嘅 工商業 ， 返 嚟 自己 參考 ！ 噉 你 知 喇 ， 各 國 我 去 勻 㗎嘞 ！
997, 高魯泉 (M/男), 0, 呵 …… 噉 你 老哥 ， 咁 大 嘅 抱負 ， 而且 足跡 遍 天下 ， 認真 …… 起敬 起敬 ！
998, 伊秋水 (M/男), 0, 噉 未 算 事 喎 ！ 我 將來 如果 去 月球 嘅 火箭機 ， 一 試驗 成功 呢 ， 我 頭 一 個 就要 去 月球 旅行 ！ 去 嗰 便 世界 即係 發展 下 ！
999, 高魯泉 (M/男), 0, 若果 將來 有 噉 嘅 機會 嘅 時候 ， 最 緊要 帶挈 下 細佬 得 噃 ！
1000, 伊秋水 (M/男), 0, 好閒 啫 ！ 應該 吖 ！ 我 嗰陣時 想 搵 陪隊 ， 就 你 吖 ！
1001, 馬笑英 (F/女), 0, 有 機會 帶挈 下 佢 喇 ！ 阿氷 呀 ？
1002, 紫羅蓮 (F/女), 0, 吓 ？
1003, 馬笑英 (F/女), 0, 拎 啲 嘢 嚟 畀 阿老爺 收 上去 吖 ！
1004, 紫羅蓮 (F/女), 0, 哦 ！
1005, 馬笑英 (F/女), 0, 係噉意 啫 ！ 啲 粗嘢 唔 成 敬意 呀 ！
1006, 伊秋水 (M/男), 0, 乜 搵 咁 多 錢 使 呀 ？ 又 生果 ， 又 燒酒 ！ 多謝 ……
1007, 歐陽儉 (M/男), 0, 我 爸爸 好 想 見 下 你哋 面 呀 ！ 你哋 唔 約 呢 ， 我 都 想 請 你哋 嚟 坐 下 ！
1008, 紫羅蓮 (F/女), 0, 乜 你 ……
1009, 鄺山笑 (M/男), 0, 我 唔 係 呢 間 屋 嘅 主人 囉 ！ 呢處 係 我 屋企 吖嘛 ！
1010, 紫羅蓮 (F/女), 0, 哼 ！ 你 做 賣菜仔 ！ 你 扮 後生 ， 原來 你 立心不良 撚化 我 嘅 ……
1011, 鄺山笑 (M/男), 0, 氷 呀 ？ 我 唔 係 撚化 你 㗎 ！ 我 愛 你 至 係 噉 做 咋嘛 ！
1012, 紫羅蓮 (F/女), 0, 噉 你 都 唔 使 扮鬼扮馬 嚟 到 呃 我 㗎 ！ 我 最 唔 鍾意 人哋 咁 唔 坦白 㗎嘞 ！
1013, 鄺山笑 (M/男), 0, 冇 錯 喇 ！ 我 噉 樣 做 ， 我 想 知道 你 係 唔 係 貪慕虛榮 嘅 女仔 ！ 所以 扮成 噉 咋嘛 ！ 而家 知道 你 係 一 個 純潔 嘅 女仔 ！ 氷 ！ 我 真係 愛 你 㗎 ！
1014, 高魯泉 (M/男), 0, 佢哋 兩 個 後底 呢 ， 已經 鍾意 嘞 ！ 噉 我哋 大家 又 會 過 面 嘞 ！ 正所謂 ， 門登戶對 ， 我哋 唔啱 做 埋 親戚 佢 喇 ！ 好 唔 好 呀 ？
1015, 伊秋水 (M/男), 0, …… 就係 親戚 喇 ！ 有 乜 所謂 啫 ？ 你 話 噉 咪 就 噉 囉 ……
1016, 白明 (F/女), 0, 你 搵 邊個 呀 ？
1017, 劉桂康 (M/男), 0, 我 ？
1018, 劉桂康 (M/男), 0, 你 …… 你 係 邊個 呀 ？
1019, 白明 (F/女), 0, 我 係 呢道 嘅 工人 ， 我 ！
1020, 劉桂康 (M/男), 0, 吓 ？
1021, 高魯泉 (M/男), 0, 喂 …… 乜 你 識 呢 單 嘢 㗎 ？ 因 住 呀 ！ 呢 個 嘢 周圍 出 綽頭 㗎 ！
1022, 劉桂康 (M/男), 0, 你 係 …… 新近 嚟 做 㗎 ， 吓嘛 ？
1023, 白明 (F/女), 0, 係 就 點 呀 ？
1024, 劉桂康 (M/男), 0, 哦 ～ 問 下 啫 ！
1025, 劉桂康 (M/男), 0, 誒 …… 拎 住 ！
1026, 白明 (F/女), 0, 邊個 同 你 拎 呀 ？
1027, 劉桂康 (M/男), 0, 吓 ？ 你 唔 同 我 拎 呀 ？
1028, 劉桂康 (M/男), 0, 哈 …… 哎吔 ！ 好 在 我 去 澳門 去 唔 成 啫 ！ 搭船 唔 到 呀 ！ 哈 ！
1029, 劉桂康 (M/男), 0, 咩 風 吹 得 各位 噉 齊全 呢吓 ？
1030, 高魯泉 (M/男), 0, 咩 風 吓嘛 ？ 等 我 講 畀 你 聽 咧 ！
1031, 劉桂康 (M/男), 0, 好 ……
1032, 高魯泉 (M/男), 0, 炒金 呢 ， 就 炒燶 ！
1033, 劉桂康 (M/男), 0, 哦 炒燶 ！
1034, 高魯泉 (M/男), 0, 搵 綽頭 呢 ， 周圍 亂 咁 蹱 ……
1035, 劉桂康 (M/男), 0, 亂 咁 蹱 ……
1036, 高魯泉 (M/男), 0, 呢 啲 呢 ， 就 叫做 吹無定向風 吖嘛 ！
1037, 劉桂康 (M/男), 0, 吖 ！ 真係 老友記 ！ 真係 興 講笑 呀吓 ！ 吓 ！ 唏 ……
1038, 劉桂康 (M/男), 0, 乜 嗰 位 就 ， 你 …… 吓 ？
1039, 伊秋水 (M/男), 0, 你 貴 姓名 呀 ？
1040, 劉桂康 (M/男), 0, 我 ？
1041, 伊秋水 (M/男), 0, 摸 咩 呀 ？ 貴 姓名 呀 ……
1042, 高魯泉 (M/男), 0, 喂 …… 你 而家 算 點 㗎 ？ 嚟 到 人哋 呢 間 屋 ， 你 連 主人家 ， 你 都 唔 識 ！ 見 到 人 啲 首飾 啫 ， 眼甘甘 ！
1043, 高魯泉 (M/男), 0, 你 而家 ， 想 郁手 搶 呀 ？ 打 電話 去 警局 拉 你 㗎 ！
1044, 劉桂康 (M/男), 0, 佢 係 主人家 呀 ？
1045, 高魯泉 (M/男), 0, 唔 係 咩 呀 ？
1046, 劉桂康 (M/男), 0, 重 要 拉 我 添呀嘛 ？
1047, 伊秋水 (M/男), 0, 係 囉 ！
1048, 劉桂康 (M/男), 0, 好 …… 我 認 清楚 佢 至 得 ！
1049, 高魯泉 (M/男), 0, 使 乜 認 啫 ？ 咁 大個 主人家 喺 道 ！
1050, 劉桂康 (M/男), 0, 原來 你 阿德 呀 ？
1051, 伊秋水 (M/男), 0, 老爺 ！ 通氣 個 通 喇 ！
1052, 劉桂康 (M/男), 0, 通氣 個 通 呀 ？
1053, 劉桂康 (M/男), 0, 哈 ！ 你 就 話 我 炒金 炒 到 燶 ！ 點 知 你哋 班 友 呢吓 ， 就 發噏風 喎 ！ 嚟 到 我 屋企 就 亂 咁 蹱 ！ 你 知 唔 知 呢 個 係 邊個 呀 ？
1054, 劉桂康 (M/男), 0, 呢 個 係 我 司機 阿德 ！ 着 緊 我 舊時 啲 衣服 就 將 我 冒充 ！ 阿德 ！ 你 係咪 嫌命長 ， 想 捐黃蟻窿 ？
1055, 伊秋水 (M/男), 0, 唔 係 呀 ！ 老爺 ！
1056, 劉桂康 (M/男), 0, 唔 係 ！ 你 咩 膽 ？ 好 大膽 呀 你 ！ 喀 …… 重有 呀 ， 呢 位 先生 呀 ， 冒充 闊少 ！
1057, 劉桂康 (M/男), 0, 你 而家 戴 嘅 鑽石 戒指 ， 着 嘅 西裝 ， 鍊 呀 ！ 錶 呀 ！ 冚辦爛 都 係 我 個 仔 嘅 ！
1058, 高魯泉 (M/男), 0, 吓 ？ 佢 講 嘅 說話 真 唔 真 呀 ！
1059, 歐陽儉 (M/男), 0, 呢 件 事 真係 對 你哋 唔 住 嘞 ！
1060, 女 (F/女), 0, 吓 ？
1061, 高魯泉 (M/男), 0, 真 㗎 噉 ！ hai3 ！ 我 真係 畀 你 累死人 嘞 ！ 阿燕 阿燕 ， 我哋 走 嘞 ， 我哋 走 嘞 ！
1062, 劉桂康 (M/男), 0, 坐低 ！ 走 ！ 走得 咁 容易 呀 ？ 而家 到 我 打 電話 啦 ！
1063, 高魯泉 (M/男), 0, 喂 ！ 康年哥 ！ 你 要 知道 噃 ！ 我 同 你 係 十 幾 年 朋友 ， 我 而家 不過 係 帶 個 女 嚟 相親家 啫 ， 我 都 唔 知道 做 咩 事 ？
1064, 馬笑英 (F/女), 0, 係 呃 我哋 係 唔 識 㗎喇嘛 ！ 噉 我 以前 同 你 打 過 麻雀 ， 你 知道 我哋 嘅 家世 㗎喇 ！
1065, 高魯泉 (M/男), 0, 係 囉 係 囉 ！
1066, 劉桂康 (M/男), 0, 十 幾 年 朋友 ！ 同 你 打 過 麻雀 ！
1067, 高魯泉 (M/男), 0, 係 囉 ……
1068, 劉桂康 (M/男), 0, 我 唔 得閒 同 你 講 呢 啲 嘢 ！
1069, 高魯泉 (M/男), 0, 吓 ？
1070, 劉桂康 (M/男), 0, 哈 ！ 阿德 ！ 你 真係 豈有此理 你 ！ 你 一定 串同 佢哋 謀害 少爺 ！
1071, 伊秋水 (M/男), 0, 唔 係 ！
1072, 劉桂康 (M/男), 0, 而家 阿少爺 失蹤 喎 ！
1073, 伊秋水 (M/男), 0, 唔 係 呀 老爺 ！
1074, 劉桂康 (M/男), 0, 乜 唔 係 呀 ， 我 幾大 都 唔 信 你 ！ 你 講 咩 我 都 唔 信 ！ 我 打 電話 ！
1075, 高魯泉 (M/男), 0, 康年兄 ！ 喂 …… 阿… … 康年哥 呀 ……
1076, 鄺山笑 (M/男), 0, 爸爸 ！ 我 返 咗 嚟 嘞 ！
1077, 伊秋水 (M/男), 0, 老爺 ！ 少爺 喺 處 呀嗱 ！ 唔 使 打 嘞 ！
1078, 劉桂康 (M/男), 0, 哦 ！
1079, 伊秋水 (M/男), 0, hai3 ！ 安樂 晒 ……
1080, 高魯泉 (M/男), 0, 呢 個 唔 係 我 屋企 個 後生 阿飛 吖嘛 ！ 做 咩 你 叫 佢 做 少爺 㗎 ？
1081, 伊秋水 (M/男), 0, 哈 ！ 真係 ！ 官仔骨骨 你 當 係 大後生 呀 ？ 噉 ， 尿壺你就當得錢罌 喇 ！ 哈 ……
1082, 鄺山笑 (M/男), 0, 爸爸 呀 ？
1083, 劉桂康 (M/男), 0, 吓 ？
1084, 鄺山笑 (M/男), 0, 佢哋 喺 道 亂 咁 搞 呢 ， 係 我 答應 借 畀 佢哋 充 下 場面 嘅 ！
1085, 劉桂康 (M/男), 0, 哦 ～
1086, 鄺山笑 (M/男), 0, 你 唔 好 鬧 阿德 嘞 ！ 吓 ？
1087, 劉桂康 (M/男), 0, 哦 ～ 既然 你 答應 就 冇 問題 喇 ！ 不過 佢哋 班 友 都 沙塵白霍 ！
1088, 劉桂康 (M/男), 0, 誒 …… 搞 到 我 係 呢道 嘅 主人翁 ， 佢 重 話 要 報警 拉 我 喎 ！ 話 我 唔 係 喎 ！ 噉 我 點 忍 得 住 吖 ！
1089, 鄺山笑 (M/男), 0, 噉 就 由 鬼 得 佢 喇嘛 ！
1090, 劉桂康 (M/男), 0, 哦 ！ 既然 而家 知道 就 梗係 喇 ！ 係咪 呢 ？
1091, 劉桂康 (M/男), 0, 乜乜乜 又 新 請 一 位 ……
1092, 鄺山笑 (M/男), 0, 咩 新 請 呀 ？ 呢 個 係 你 未來 新抱 嚟 㗎 ！ 爸爸 ！
1093, 劉桂康 (M/男), 0, 咩 話 ？ 你 話 咩 話 ？
1094, 鄺山笑 (M/男), 0, 你 叫 我 快 啲 娶 老婆 吖嘛 ！
1095, 劉桂康 (M/男), 0, 係 囉 ……
1096, 鄺山笑 (M/男), 0, 噉 而家 呢 個 就係 你 未來 新抱 嘞 ！
1097, 劉桂康 (M/男), 0, 哈 ……
1098, 鄺山笑 (M/男), 0, 阿氷 呀 ？ 叫 爸爸 喇 ！
1099, 紫羅蓮 (F/女), 0, 爸爸 ！
1100, 劉桂康 (M/男), 0, 乖 …… 你 真真 好 眼光 嘞 ！ 超 ！
1101, 鄺山笑 (M/男), 0, 好 眼光 咧 ？
1102, 劉桂康 (M/男), 0, 係 囉 係 囉 ！ 超 呀 ？ 噉 你 又 夠 唔 係 喇 ！ 噉 你 唔 係 去 澳門 嘅 ， 你 又 唔 好 呃 爸爸 話 去 澳門 至 得 㗎 ！ 搞 到 我 幾 十 歲 人 擔心 㗎嘛 ！
1103, 鄺山笑 (M/男), 0, 我 講 畀 你 聽 吖 ！ 阿氷 呢 ， 係 佢哋 嘅 妹仔 嚟嘅 …… 噉 我 鍾意 佢 ， 專登 趲 去 做 後生 ！ 噉 大家 相識 㗎嘛 ！
1104, 劉桂康 (M/男), 0, 哦 …… 佢 係 …… 佢哋 嘅 妹仔 ！ 吖 ！
1105, 鄺山笑 (M/男), 0, 阿爸爸 呀 ？ 你 唔 好 因 佢 係 妹仔 睇低 佢 喎 ！ 佢 嘅 品性 ， 好 賢淑 嘅 ！ 我 認為 佢 呢 ， 係 我 終身 嘅 伴侶 嘅 ！ 唔 好 反對 我 呀 ， 爸爸 ！
1106, 劉桂康 (M/男), 0, 我 ？ 我 唔 會 反對 嘅 …… 係咪 喇 ！ 至 緊要 佢 係 賢淑 囉 ！ 噉 我哋 就 夠 歡喜 喇 ！ 我哋 而家 又 唔 係 貪 佢 嘅 錢 ！
1107, 鄺山笑 (M/男), 0, 係 囉 ！
1108, 劉桂康 (M/男), 0, 不過 至 緊要 你 鍾意 就 得 喇 ！
1109, 鄺山笑 (M/男), 0, 我 鍾意 㗎 ！
1110, 劉桂康 (M/男), 0, 噉 你 鍾意 咪 就 得 囉 ！
1111, 羅艷卿 (F/女), 0, 有錢 冇錢 係 好閒 嘅 啫 ！ 你 點 …… 點解 要 噉 做法 呢 ？
1112, 歐陽儉 (M/男), 0, 唏 ！ 因為 呢 個 世界 ， 就 先敬羅衣後敬人 嘅 ！ 而且 婚姻 有 要 門登戶對 嘅 ！ 我 自問 執業 卑微 ， 點 可以 配上 一 個 千金 小姐 呢 ？
1113, 歐陽儉 (M/男), 0, 但係 我 又 愛 你 ！ 除咗 噉 嘅 辦法 ， 點 可以 親近 你 呢 ？ 而家 穿 咗 煲 ， 任 你 點 就 點 喇 ！
1114, 羅艷卿 (F/女), 0, 我 好 同情 你 ！ 我 亦 可以 原諒 你 ！ 不過 我 爸爸 同 我 阿媽 ， 佢 未必 肯 㗎噃 ！
1115, 高魯泉 (M/男), 0, 我 以前 呀 ， 對 兒女 嘅 婚姻 呢呀 ， 一向 係 主張 門登戶對 嘅 ！ 不過 我 覺得 呢 ？ 我 都 …… 有 多少 錯誤 ……
1116, 高魯泉 (M/男), 0, 而家 睇見 佢哋 相親相愛 嘅呢 ， 我 都 覺得 冇 乜 所謂 ， 你 嘅 意思 點 吖 ？
1117, 馬笑英 (F/女), 0, 哎吔 ！ 女大女世界 ！ 佢哋 鍾意 點 咪 點 囉 ！
1118, 高魯泉 (M/男), 0, 係 呀 ！ 噉 我哋 而家 兩 老 呢 ， 都 贊成 嘞 ， 你哋 話 點 就 點 係 嘞 ！
1119, 伊秋水 (M/男), 0, 喂 ！ 阿蘭 呀 ？ 你 阿哥 ， 而家 成功 嘞 ！ 噉 你 阿哥 成功 ， 我哋 兩 個 都 甩得米 嘞啩 ？ 自由雙雙 呢 ……
