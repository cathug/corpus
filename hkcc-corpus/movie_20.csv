Id, Artist, Type, Text
1, 張英才 (M/男), 0, 唔 使 爭 ， 唔 使 爭 呀喂 ！ 排隊 ， 排隊 ！ 大佬 ， 唔 好 擁 ！ 大把 位 ！ 係 囉 ！
2, 男 (M/男), 0, 企 埋 啲 ， 企 埋 啲 …… 買 飛 ， 買 飛 ！
3, 張英才 (M/男), 0, 對唔住 ， 對唔住 呀 ！
4, 男 (M/男), 0, 喂 ！ 老友 ！ 買 飛 ！ 哦哦 ！
5, 張英才 (M/男), 0, 等 陣 吖吓 ！
6, 女 (F/女), 0, 哎吔 ！ 撞鬼 你 咩 ？
7, 張英才 (M/男), 0, 對唔住 呀 ！ 一 毫子 ！
8, 男 (M/男), 0, 買 一 毫子 咋 ？ 吓 ？
9, 張英才 (M/男), 0, 唔 係 ！ 對唔住 ， 對唔住 呀 ！
10, 男 (M/男), 0, 你 噉樣 點 得 呀 ！ 企穩 啲 ！
11, 張英才 (M/男), 0, 對唔住 呀 ！ 大佬 ！ 你 估 我 想 㗎咩 ？ 架 車 轆 嚟 轆 去 吖嘛 ！ 我 明明 有 兩 毫子 ！
12, 男 (M/男), 0, 喂 ！ 如果 冇 就 買 住 一 毫子 先 喇 ！
13, 張英才 (M/男), 0, 咪 嘈 住 喇 ！ 誒 ， 好 喇 ！ 買 住 一 毫子 先 喇 ！
14, 男 (M/男), 0, 陣間 補飛 呀 吓 ！
15, 男 (M/男), 0, 分段 一 毫 坐 晒 ！
16, 男 (M/男), 0, 落車 呀 ， 喂 ！
17, 張英才 (M/男), 0, 咩話 ？ 我 正話 買 毫子 又 嗌 我 落車 喇 ？
18, 男 (M/男), 0, 啱啱 分段 吖嘛 ！
19, 張英才 (M/男), 0, 吓 ？
20, 男 (M/男), 0, 車 開 咗 嘞 ， 老友記 ！ 唔該 你 畀 多 一 毫子 飛 吖 ！
21, 張英才 (M/男), 0, 吓 ？ 喺 邊 呢 ， 啲 毫子 ， 我 明明 有 兩 毫子 㗎 ！ 死 嘞 ！
22, 男 (M/男), 0, 喂 ！ 有冇 㗎 ？ 補 毫子 飛 呀 ！
23, 張英才 (M/男), 0, 呀 ？ 冇 飛 我 落車 呀 ！
24, 男 (M/男), 0, 落車 你 都 要 補 飛 呀 ！ 過 咗 分段 吖嘛 ！
25, 張英才 (M/男), 0, 噉 呀 ？ 噉 就 ， 死 嘞 ！
26, 男 (M/男), 0, 喂 ！ 有冇 㗎 ？ 如果 冇 就要 返 總站 至 講 嘞 ！
27, 張英才 (M/男), 0, 咩話 ？ 咁 大件事 呀 ？ 呀 ？
28, 男 (M/男), 0, 哦 ！ 陣間 我 要 交 數 㗎噃 ！
29, 張英才 (M/男), 0, 兩 毫子 ， 喺 邊 呢 ？
30, 南紅 (F/女), 0, 等 我 同 呢 位 先生 ， 畀 一 毫子 飛 喇 ！
31, 男 (M/男), 0, 算 你 好彩 ！
32, 南紅 (F/女), 0, 呀 ！ 唔該 你 ， 有 站 落車 ！
33, 男 (M/男), 0, 有 站 慢 ！
34, 張英才 (M/男), 0, 小姐 呀 ？ 多謝 晒喎 ！
35, 不明 (X/不明), 0, 睇 住 㗎 ！
36, 鄭君綿 (M/男), 0, 下 一 筆 …… 呀 ！ 得 咗 ！ 嘩 ！ 呢 筆 正 嘞 ！ 再 加 一 筆 喺 邊道 好 呢 ？
37, 林彬 (M/男), 0, 嘩 ， 我 呢 次 死梗 嘞 ， 死梗 嘞 ， 死 嘞 ……
38, 鄭君綿 (M/男), 0, 為 咩 得 㗎 ？ 講 得 㗎 ！ 咩 事 吖 ？
39, 林彬 (M/男), 0, 都 話 嘞 ！ 我 而家 寫 好 咗 首 新詩 ， 吖 ！ 呢 首 詩 我 就 全 世界 都 冇 嘅 ！ 我 如果 將 佢 一 發表 出 嚟 ， 就 蝕 晒 天地 嘅 靈氣 ， 嗰陣時 我 起碼 短命 十 年 呀 ！
40, 鄭君綿 (M/男), 0, 哎 ！ 李泰克 ， 唔該 你 呀 ！ 你 估 你 梗 有 十 年 命 㗎 ？ 而家 呀 ， 我哋 個 袋 呀 ， 斗令 都 冇 嘞 ！ 都 唔 知 捱 唔 捱 得 到 聽朝 ！ 你 重 講 到 咁 長遠 ！
41, 林彬 (M/男), 0, 吖 ！ 你 呢 個 人 呢 ， 同 你 做 朋友 就 真係 一啲 趣味 都 冇 㗎喎 ！ 人哋 最 高興 嘅 時候 呢 ， 你 梗係 潑 人 冷水 嘅 ！
42, 林彬 (M/男), 0, 你 畀 次 咁 多 㬺 我 高興 下 得 唔 得 㗎啫 ？ 冇 解 嘅 ， 真係 ！
43, 鄭君綿 (M/男), 0, 好 嘞 …… 我 怕 咗 你 嘞 ！ 吓 ！ 你 首 詩 叫做 咩 名 ？ 點 巴閉 法 ， 你 講 吖 ！
44, 林彬 (M/男), 0, 嗱 ！ 噉 你 聽 住 嘞喎 ！ 吓 ！
45, 鄭君綿 (M/男), 0, 講 喇 ！
46, 林彬 (M/男), 0, 嗱 ！ 我 呢 首 詩 個 名 ， 叫做 花花花 ！ 好 到 冇得頂 ！ 嗱 ！ 你 聽 住 呀吓 ！
47, 林彬 (M/男), 0, 花花花 ， 天上 有 花
48, 鄭君綿 (M/男), 0, 哎 ！ 唔 通 ， 唔 通 ！
49, 林彬 (M/男), 0, 點樣 唔 通 ， 又 ， 呀 ？
50, 鄭君綿 (M/男), 0, 我 話 你 都 懵 嘅 ！ 天上 就 點 會 有 花 呀 ？
51, 林彬 (M/男), 0, 我 話 你 都 死 嘅 ！ 開講 都 話 天花 、 天花 吖嘛 ！ 細路哥 出痘 咪 天花 囉 ！ 點解 天上 冇 花 呀 ？
52, 鄭君綿 (M/男), 0, 哦 ！ 原來 你 噉樣 講 ， 當 天上 有 花 ！
53, 林彬 (M/男), 0, 梗係 喇 ！ 嗱 ！ 你 唔 好 嘈 添 呀 ！ 你 靜靜 聽 埋 落去 吖 ！ 聽 埋 落去 就 好 嘞 ！
54, 林彬 (M/男), 0, 花花花 ， 天上 有 花 ！ 地上 有 花 ， 心中 有 花 ！
55, 鄭君綿 (M/男), 0, 誒 ， 唔 通 ， 唔 通 ！
56, 林彬 (M/男), 0, 吖 ， 喂 …… 唔 好 又 試 嚟 拃亂詩柄 喎 ！ 呀 ！
57, 鄭君綿 (M/男), 0, 喂 …… 噉 你 唔 通 呀 ， 就 梗 要 駁 你 㗎嘛 ！
58, 林彬 (M/男), 0, 咩 唔 通 呀 ？
59, 鄭君綿 (M/男), 0, 呀 ， 地上 有 花 呢 ， 都 重 啱 ！ 心中 就 怎 會 有 花 呢 ？
60, 林彬 (M/男), 0, 吖 ！ 話 咗 你 讀 得 書 少 就 讀 得 書 少 ！ 開講 都 有 話 心花怒放 ， 心花怒放 吖 ！
61, 林彬 (M/男), 0, 如果 心裡 冇 花 ， 點 得 嚟 放 呀 ？ 你 唔 好 再 嘈 呀 ！ 再 嘈 我 打 你 都 有份 呀 ！ 聽 住 喇 ！
62, 林彬 (M/男), 0, 花花花 ， 天上 有 花 ， 地下 有 花 ， 心中 有 花 ， 妹妹 呀 ， 你 是 我 的 花 ！ 我 是 你 的 花 ， 我 見 了 你 頭暈眼花 ！
63, 鄭君綿 (M/男), 0, 喂 …… 冇 朋友 做 都 係 噉 話 嘞 ！ 唔該 你 唔 好 再 唸 落去 嘞 ！ 如果 唔 係 呀 ， 我 隔 幾 夜 嘅 飯 都 嘔 晒 出 嚟 呀 ！
64, 鄭君綿 (M/男), 0, 哎 ， 好 嘞 好 嘞 ， 唔 好 講 咁 多 嘞 ！ 有冇 強 呀 ？ 整 口 嚟 ！
65, 林彬 (M/男), 0, 冇 嘞 ！
66, 鄭君綿 (M/男), 0, 吖 ， 你 尋晚 咪 有 幾 口 煙頭 嘅 2
67, 林彬 (M/男), 0, 誒 ， 我 開 通宵 寫 嗰 首 詩 嗰陣時 咪 食 埋 喇 ！
68, 鄭君綿 (M/男), 0, 你 個人 都 幾 自私 㗎噃 ！
69, 林彬 (M/男), 0, 得 咗 ！ 阿繩 返 嚟 ， 實 有 煙仔 食 ！
70, 林彬 (M/男), 0, 繩 ！
71, 林彬 (M/男), 0, 發哥 ， 你 呀 ？ 有 咩 事 呀 ？
72, 男 (M/男), 0, 冇 咩 事 啫 ！ 老細 又 係 嚟 叫 我 嚟 收 你哋 啲 麵包 、 牛奶 、 咖啡 、 煙仔 遠年 舊數 ！
73, 林彬 (M/男), 0, 收數 呀嘛 ？
74, 男 (M/男), 0, 係 呀 ……
75, 林彬 (M/男), 0, 好閒 啫 ！ 幾 多 錢 吖 ？ 吓 ？
76, 男 (M/男), 0, 誒 …… 九十二 個 八 ！
77, 林彬 (M/男), 0, 九十二 個 八 咁 濕碎 ， 不如 噉 咧 ！
78, 林彬 (M/男), 0, 你 攞 咗 七 個 二 人 錢 煙仔 、 麵包 嚟 ， 噉 就 夾夠 一百文 大數 ， 你 兩 三 個 月 後 再 嚟 收 好 嘛 ？ 吓 ？ 係 噉 喇 ！
79, 男 (M/男), 0, 咩話 你 話 ？ 吓 ？ 我 嚟 收 咗 七十 幾 次 ， 你 都 係 噉 講 ！ 你 點 我 ， 你 死 喇 ！
80, 鄭君綿 (M/男), 0, 你 千祈 唔 好 誤會 ！ 佢 就 餓 到 頭暈眼花 ， 亂 講 說話 㗎啫 ！ 我哋 唔 係 噉 嘅 意思 嘅 …… ！
81, 林彬 (M/男), 0, 唔 係 ！
82, 鄭君綿 (M/男), 0, 吖 ！ 阿發哥 ！ 我 今日 先至 見 到 你 嘅 相 呀 ， 原來 呢 ， 係 非同小可 嘅 ！
83, 男 (M/男), 0, 咩話 ？ 我 個 相 ， 好 非同小可 ？
84, 鄭君綿 (M/男), 0, 係 嘞 ……
85, 男 (M/男), 0, 你 懂 睇相 ？
86, 鄭君綿 (M/男), 0, 會 …… 唔啱 噉 咧 ， 我我我 贈 你 兩 句 咧 ！
87, 男 (M/男), 0, 好 呃 ！
88, 鄭君綿 (M/男), 0, 哎 ！ 請 過 嚟 ！ 坐低 先 ， 吓 ！ 贈 你 兩 句 ！
89, 鄭君綿 (M/男), 0, 嘩 ！ 阿發哥 ！ 你 眉心 廣闊 呀 ！ 一定 係 大人大量 ， 嗰 啲 碎數 就 唔 計 嘅 ！
90, 男 (M/男), 0, 唔該 ！
91, 鄭君綿 (M/男), 0, 袋 埋 佢 先 ！
92, 男 (M/男), 0, 阿 …… 鄧 生 ！
93, 鄭君綿 (M/男), 0, 呀 ？
94, 男 (M/男), 0, 重有 咩 添呀 ？
95, 鄭君綿 (M/男), 0, 哦 ！ 係係 ！ 有 …… 誒 …… 我 同 你 睇 下 掌 ！ 吓 ！
96, 男 (M/男), 0, 好 呀 ！
97, 鄭君綿 (M/男), 0, 不過 噉 噃 ！ 睇掌 呢 ， 就 需要 好耐 時間 嘅 ！ 誒 …… 唔啱 噉 咧 ， 你 今晚 放 咗 工 嚟 ！ 我 同 你 睇 到 通通透透 ！ 好 嘛 ？
98, 男 (M/男), 0, 好 呀 ！ 噉 ……
99, 鄭君綿 (M/男), 0, 噉 你 而家 返去 先 ！
100, 男 (M/男), 0, 今晚 見 ！
101, 鄭君綿 (M/男), 0, 誒 …… 阿發哥 ， 誒 ， 你 今晚 嚟 嘅 時候 呢 ， 唔該 你 就 順便 帶 啲 煙仔 呀 ， 牛奶 呀 ， 咖啡 呀 ， 麵包 呀 噉 嚟 ， 好 嘛 ？
102, 男 (M/男), 0, 得 ！ 我 一定 帶 嚟 嘅 ！
103, 鄭君綿 (M/男), 0, 麻煩 ， 麻煩 ！
104, 男 (M/男), 0, 今晚 見 ！ 多謝 ， 多謝 ！
105, 鄭君綿 (M/男), 0, 慢慢 行 ……
106, 男 (M/男), 0, 今晚 見 ……
107, 林彬 (M/男), 0, 吖 ！ 阿鄧 ， 你 係 得 嘅 ！
108, 鄭君綿 (M/男), 0, 梗係 得 喇 ！ 冇 返 兩 道 ， 學 人哋 走江湖 ？
109, 鄭君綿 (M/男), 0, 咦 ！ 阿繩 返 嚟 嘞 ！ 阿繩 返 嚟 嗱 ？ 點 呀 …… 吓 ？ 點 呀 ， 點 呀 ？ 有冇 噱頭 呀 ？
110, 林彬 (M/男), 0, 點 呀 ？
111, 張英才 (M/男), 0, 呀 ！ 今日 馮仁暢 呢 都 好似 幾 畀 面子 噉 喎 ！
112, 林彬 (M/男), 0, 點 呢 ？
113, 張英才 (M/男), 0, 佢 收低 咗 我哋 幾 幅 畫 呢 ， 佢 話 揀 好 ， 再 通知 我哋 喎 ！
114, 林彬 (M/男), 0, 喂喂 ！ 噉 你 有冇 預先 同 佢 借 住 多少 錢 ？
115, 張英才 (M/男), 0, 咩話 ？ 吖 ！ 你 幾 大 想頭 㗎噃 ！ 同 馮仁暢 借錢 ？ 你 想 死 易 過 嘞 ！
116, 鄭君綿 (M/男), 0, 喂 ！ 你 明知 我哋 今晚 冇 飯 開 㗎嘛 ！ 你 幾大 都 要 老虎魚蝦蟹 ， 出 啲 噱頭 ！ 度 啲 錢 返 嚟 ， 噉 至 啱 㗎嘛 ！ 你 話 係咪 吖 ？
117, 林彬 (M/男), 0, 係 ！ 冇 錯 呀 ！ 冇 錯 呀 ！
118, 張英才 (M/男), 0, 唓 出 咩 噱頭 呀 ？ 如果 我哋 啲 畫 真係 有 藝術 價值 㗎 ！ 噉 自然 有 錢 㗎喇嘛 ！ 使乜 出 噱頭 吖 ？ 你 話 係 唔 係 吖 ？
119, 林彬 (M/男), 0, 誒 ！ 冇 錯 ， 冇 錯 ！ 整 啖 整 啖 ！
120, 鄭君綿 (M/男), 0, 喂喂 ！ 阿 …… 畢加繩 呀 ？ 你 呢 世 人 呀 ， 失敗 就 失敗 在 呢 一 道 嘞 ！ 全 世界 都 係 講 噱頭 㗎嘛 ！
121, 鄭君綿 (M/男), 0, 點 到 有 真正 藝術 呵 講 㗎 呢 ， 你 話 係咪 吖 ？
122, 林彬 (M/男), 0, 冇 錯 ， 冇 錯 ！
123, 張英才 (M/男), 0, 誒 ！ 講 起 噱頭 呢 ， 我 有 件 事 同 你哋 商量 下 ！
124, 鄭君綿 (M/男), 0, 咩 事 咩 事 呀 ？ 搞 唔 掂 呀 ？
125, 林彬 (M/男), 0, 吓 ？ 係咪 呀 ？
126, 張英才 (M/男), 0, 唔 係 ！ 我 話 畀 你 聽 吖 ！ 今日 我 搭 巴士 嗰陣 呢 ， 就 爭 一 毫子 ！ 就 幾乎 搞 到 冇晒乎 喎 ！ 誒 ！
127, 張英才 (M/男), 0, 好彩 孻尾 有 個 好 靚 嘅 小姐 幫 我 畀 咗 ！ 吖 ！ 搞 到 我 而家 個 心 呢 ， 成日 都 好 掛 住 佢 噉 ！
128, 張英才 (M/男), 0, 又 好似 呢 ， 誒 ， 我 同 呢 位 小姐 好 有 緣份 噉 啫 ！
129, 鄭君綿 (M/男), 0, 3 哎吔 ！ 你 咪 自作多情 喇 ！ 或者 人哋 當 你 係 乞兒 ！ 施捨 一 毫子 畀 你 都 唔 定 呢 ？
130, 張英才 (M/男), 0, 誒 …… 你 唔 好 忘記 喎 ， 誒 ， 我 係 畫畫 㗎嘛 ！ 我 最 善於 睇 女仔 嘅 眼神 嘅 ！
131, 張英才 (M/男), 0, 呢 ， 佢 畀 一 毫子 嗰陣 呢 ， 佢 嘅 眼神 呢 ， 係 同情 而 唔 係 鄙視 嘅 ！ 呢 ！ 重有 呀 ， 佢 臨 落車 嘅 時候 呢 ， 回頭 對 我 ， 笑 一 笑 添噃 ！
132, 林彬 (M/男), 0, 唏 ！ 逢 人 笑 嘅 女人 就 好 極 都 有限 喇 ！ 呵 ？
133, 鄭君綿 (M/男), 0, 係 呃 ！ 喂 ！ 畢加繩 ， 你 唔 好 唔 記 得 喎 ！ 而家 我哋 重 餐餐 都 綽頭 搵 飯 食 ！ 呀 ， 你 咪 咁 窮心未盡 ， 色心又起 喇 ！ 呵 ！
134, 林彬 (M/男), 0, 冇 錯 嘞 ！
135, 張英才 (M/男), 0, 喂 …… 你哋 千祈 唔 好 誤會 呀 ！
136, 林彬 (M/男), 0, 咩 呀 ？
137, 張英才 (M/男), 0, 誒 …… 我 直覺 上 呢 ， 覺得 呢 個 女仔 呢 ， 直情 與別不同 嘅 ！ 所以 返 嚟 想 請教 下 你哋 呀 ， 如果 聽日 見 到 佢 ， 噉 我 應該 點 做 呢 ？
138, 鄭君綿 (M/男), 0, 呀 ？ 噉 叻 ？ 你 咁 快趣 約 到 佢 ？
139, 張英才 (M/男), 0, 喔 ！ 噉 就 未 呀 ！
140, 鄭君綿 (M/男), 0, 未 ！ 噉 你 點 見 到 人 呀 ？ 見鬼見馬 咩 ？
141, 林彬 (M/男), 0, 冇 錯 嘞 ！
142, 張英才 (M/男), 0, 誒 ！ 我 聽日 可以 依時依候 ， 喺 佢 今日 落車 個 車站 等 佢 㗎 ！ 因為 我 睇 呢 個 女子 呢 ， 成 個 係 女 職員 嚟 嘅 ！
143, 鄭君綿 (M/男), 0, 吖 ！ 呢 個 靚仔 吖 ， 索 嘢 都 幾 有 道行 噃 ！ 呀 ？ 呢 條 噉 嘅 絕橋 你 都 諗 到 ！ 呀 ！ 你 係 得 嘅 ！
144, 鄭君綿 (M/男), 0, 你 話 畀 我 聽 ！ 如果 你 見 到 佢 之後 ， 你 想 點 ？
145, 張英才 (M/男), 0, 我 而家 就係 唔 知 點 咧 ！
146, 林彬 (M/男), 0, 吖 ！ 得 咗 喇 ！ 我 有 個 好 辦法 ！
147, 張英才 (M/男), 0, 點 呀 ？
148, 林彬 (M/男), 0, 我 啱啱 寫成 咗 首 新詩 ， 呢 首 詩 好 到 全 世界 都 冇 得 好 嘅 ！ 唏吔 ！ 我 今晚 呢 ， 就 教 你 唸 熟 佢 ！ 吓 ？
149, 林彬 (M/男), 0, 你 聽日 一早 去 到 巴士站 呢 ， 就 當眾 唸 畀 佢 聽 ！ 哈 ！ 呢 首 詩 巴閉 囉 ！ 個 名 叫做 花花花 ！ 唏 ！
150, 林彬 (M/男), 0, 天上 有 花 ， 地下 有 花 ， 心中 有 花 ……
151, 鄭君綿 (M/男), 0, 哎吔 ！ 好 嘞 …… 我 保 你 大 嘞 ， 你你 唔 好 再 花 落去 嘞 ！ 吓 ？ 如果 當街 唸 情詩 呢 ， 已經 畀人 打 㗎嘞 ！
152, 鄭君綿 (M/男), 0, 若果 再 唸 你 閣下 嗰 首 大作 呢吓 ， 我 睇 即刻 拉入 癲狂院 倒 ！ 唔該 你 唔 好 做 ， 唔 好 搞 住 佢 ！
153, 鄭君綿 (M/男), 0, 阿 …… 加繩 ！ 你 而家 老老實實 話 畀 我 聽 ！ 你 係咪 真係 想 追 呢 個 女仔 ？
154, 張英才 (M/男), 0, 誒 …… 我 唔 係 想 追 住 ， 我 想 識 先 啫 ！
155, 鄭君綿 (M/男), 0, 唏 ！ 追 同 識 咪 一樣 ！ 任 你 做 嘅啫 ！ 嗱 ！ 如果 係 噉 嘞吓 ， 我 教 你 一 道 絕橋 ！
156, 張英才 (M/男), 0, 吓 …… 噉 …… 噉 點 呀 ？ 點 呀 吓 ？
157, 鄭君綿 (M/男), 0, 聽 住 ！ 嗱 ！ 聽日 呢 ， 你 就 依時依候 行 到 車站 嗰道 ， 跟住 呢 你 就 詐詐諦諦 還 返 一 毫子 畀 佢 ！
158, 鄭君綿 (M/男), 0, 最後 呢 ， 你 就 借頭借路 同 佢 傾偈 ！ 噉 就 可以 識 到 呢 女仔 喇嘛 ！ 蠢豬 ！
159, 張英才 (M/男), 0, 吖 ！ 係 喎 ！
160, 林彬 (M/男), 0, 係 喎 吓 ！
161, 張英才 (M/男), 0, 喂 ！ 噉 識 到 之後 點 呀 ？
162, 鄭君綿 (M/男), 0, 誒 ， 重 使 問 嘅 …… 梗係 同 佢 行街 、 睇戲 、 晚飯 直落 喇嘛 ！ 噉 都 唔 識 ？
163, 林彬 (M/男), 0, 冇 錯 嘞 ！
164, 張英才 (M/男), 0, 你 係 得 嘅吓 …… 喂 …… 好 就 好 嘞 ！ 不過 去 邊處 搵 啲 行街 、 食飯 、 睇戲 錢 呀 ？
165, 鄭君綿 (M/男), 0, 吓 ？ 係 喎 ！ 去 邊處 搵 呢 ， 呵 ？
166, 張英才 (M/男), 0, 你 有冇 吖 ？
167, 林彬 (M/男), 0, 我 冇 呀 ！
168, 張英才 (M/男), 0, 邊道 有 呀 ？
169, 鄭君綿 (M/男), 0, 噉 點 呢 ？
170, 張英才 (M/男), 0, 噉 即係 …… 噉 搞 …… 哈 ……
171, 張英才 (M/男), 0, 得咗！我諗到 2 嘞！嗱！聽日嘅節目呢，冇法子唔預你兩位老兄幫忙下嘅！
172, 張英才 (M/男), 0, 得 咗 ！ 我 諗 到 嘞 ！ 嗱 ！ 聽日 嘅 節目 呢 ， 冇 法子 唔 預 你 兩 位 老兄 幫忙 下 嘅 ！
173, 眾 (X/不明), 0, 要 我哋 幫忙 ？
174, 張英才 (M/男), 0, 冇 錯 ！
175, 眾 (X/不明), 0, 我哋 邊道 有 錢 呀 ？
176, 張英才 (M/男), 0, 誒 ！ 我 唔 係 要 你 啲 錢 ！ 我 祇係 要 …… 呢 啲 ！
177, 鄭君綿 (M/男), 0, 喂 …… 你 唔 好 噉樣 諗法 呀吓 ！ 我 單吊 㗎咋 ！ 如果 當 咗 呢 ， 我 要 褸 毛巾 㗎 ！ 千萬 唔 好 噉 搞 呀 ！
178, 林彬 (M/男), 0, 唔 好 呀 ……
179, 鄭君綿 (M/男), 0, 我 拜 下 你 ！ 千祈 唔 好 呀 ！
180, 張英才 (M/男), 0, 小姐 ！ 小姐 ！
181, 南紅 (F/女), 0, 你 係 邊 位 呀 ？
182, 張英才 (M/男), 0, 誒 ！ 你 唔 認得 我 呀 ？
183, 南紅 (F/女), 0, 哦 ～ 原來 係 你 ！ 咩 事 呀 ？
184, 張英才 (M/男), 0, 喔 ！ 我 專登 等 你 呢 ， 還 返 一 毫子 畀 你 ！
185, 南紅 (F/女), 0, 哦 ， 一 毫子 咁 小意思 ， 唔 使 嘞 ！
186, 張英才 (M/男), 0, 嗱 ！ 誒 ！ 小姐 ， 小姐 ！ 你 咪 走 住 ！ 你 …… 我 …… 我 想 ……
187, 南紅 (F/女), 0, 我 睇 你 今日 嚟 ， 唔 淨祇 還 一 毫子 畀 我 咁 簡單 就 真 ！
188, 張英才 (M/男), 0, 哈 ！ 你 真係 聰明 嘅 ！ 我 為 咗 多謝 你 借 毫子 畀 我 呢 ， 我 就 今晚 請 你 食飯 、 睇戲 ！
189, 南紅 (F/女), 0, 哦 ？
190, 張英才 (M/男), 0, 吓 ， 阿 …… 謝 小姐 呀 ？ 誒 ， 今日 我 咁 唐突 ， 你 唔 會 怪 我 吖嘛 ！
191, 南紅 (F/女), 0, 怪 你 我 就 唔 會 嚟 喇 ！ 不過 ， 坦白 講 ， 你 真係 太 老實 嘞 ！ 你 都 唔 識得 我 嘅 …… 開口 第 一 句 就 話 叫 我 睇戲 食飯 嘞 ！
192, 張英才 (M/男), 0, 喔 ！ 我 個 人 就係 噉㗎 ！ 嗱 ！ 一來 ， 我 又 唔 識 講 說話 ！ 二來 ， 橫掂 最後 ， 都 係 講 呢 句 㗎㗎 ！ 噉 何必 講 開頭 啲 咁 囉唆 吖 ？ 你 話 係咪 ？
193, 南紅 (F/女), 0, 呀 ！ 你 梗係 畫家 嚟 㗎嘞 ！ 係咪 呢 ？
194, 張英才 (M/男), 0, 畫 呢 ， 就係 畫 嘞 ！ 不過 家 呢 ， 就 未曾 家 ！ 係 呢 ， 你 點 知 㗎 ？
195, 南紅 (F/女), 0, 呢 ， 我 嗰日 第 一 次 見 到 你 ， 你 咪 夾 住 好 多 畫 嘅 ……
196, 張英才 (M/男), 0, 下下 ！
197, 南紅 (F/女), 0, 同時 ， 我 見 你 搵 一 毫子 都 搵 得 咁 辛苦 ， 我 睇 過 啲 小說 ， 凡 係 畫家 呢 ， 梗係 一 個 仙 都 冇 嘅 ！
198, 張英才 (M/男), 0, 誒 …… 冇 錯 ！ 我 就係 嗰 啲 窮 到 一 個 仙 都 冇 嗰 啲 畫家 嘞 ！
199, 南紅 (F/女), 0, 噉 你 點解 今日 有 錢 請 我 睇戲 、 食飯 呢 ？
200, 張英才 (M/男), 0, 喔 ！ 噉 就 本來 我 都 係 冇 錢 㗎 ！ 我 夾硬 強 要 …… 今日 啲 錢 來 嚟源 呢 ， 暫時 唔 講 畀 你 聽 嘅 ！ 講 出嚟 呢 ， 好 核突 嘅 ……
201, 鄭君綿 (M/男), 0, 呢 份 牛油 呢 ， 係 你 嘅 ……
202, 林彬 (M/男), 0, 呀 ？
203, 鄭君綿 (M/男), 0, 呢 啲 呢 ， 係 我 嘅 ……
204, 林彬 (M/男), 0, 喂 ！ 你 嗰 舊 ， 好似 多 啲 咁 多 喎 ！ 你 鋸 返 啲 ……
205, 鄭君綿 (M/男), 0, 誒 …… 咪 咁 瑣碎 喇 ！ 陣間 呢 條 魚 呢 ， 切 返 多 啲 畀 你 喇 ！ 吓 ？
206, 林彬 (M/男), 0, 哦 ！
207, 鄭君綿 (M/男), 0, 呢 啲 沙甸魚 呢 ， 係 你 嘅 ……
208, 林彬 (M/男), 0, 呀 ？
209, 鄭君綿 (M/男), 0, 呢 一啲 呢 ， 就 我 嘅 ……
210, 林彬 (M/男), 0, 喂 …… 你 又 話 呢 次 畀 邊 大 啲 嘅 我 嘅 ……
211, 鄭君綿 (M/男), 0, 誒 …… 呢邊 係 沙甸魚 嚟㗎嘛 ！ 冇 肉 ！ 好 多 骨 嘅 …… 一陣 後 重要 揀 㗎嘛 ！ 益 咗 你 㗎嘞 ！
212, 林彬 (M/男), 0, 誒 ！ 多 骨 我 都 寧願 要 尾 嘞 ！ 大 件 啲 呀 ！
213, 鄭君綿 (M/男), 0, 誒 …… 咪 咁 小器 喇 ！ 呢 呢 次 就 噉 喇 ！ 第 二 次 畀 返 多 啲 你 喇 ！
214, 林彬 (M/男), 0, 喂 ！
215, 林彬 (M/男), 0, 次次 都 畀 佢 呃 嘅 …… 梗係 畀 嚿 細 嘅 我 嘅 ……
216, 南紅 (F/女), 0, 嘩 ！ 呢道 咁 靚 喎 ！
217, 張英才 (M/男), 0, 係 呀 ！
218, 南紅 (F/女), 0, 誒 ！ 點解 你 唔 拎 個 畫箱 嚟 呢道 畫畫 啫 ？
219, 張英才 (M/男), 0, 誒 ， 你 唔 知 㗎嘞 ！ 有人 睇 住 我 ， 唔 畫 得 㗎 ！
220, 張英才 (M/男), 0, 謝 小姐 ！
221, 南紅 (F/女), 0, 嗯 ？
222, 張英才 (M/男), 0, 你 明 知道 我 係 咁 窮 㗎嘞 ！ 點解 你 會 同 我 做 朋友 嘅呢 ？
223, 南紅 (F/女), 0, 喔 ！ 乜 做 朋友 都 分 窮 同埋 有錢 嘅咩 ？
224, 南紅 (F/女), 0, 坦白 講 吖 ！ 我 就係 歡喜 你 窮 ！ 我 最 歡喜 嘅 ， 就係 你 有 窮 藝術家 嘅 高貴 氣質 ！
225, 南紅 (F/女), 0, 唔 同 嗰 啲 發 咗 達 嘅 所謂 藝術家 ， 哼 ！ 周 身 市儈氣 ！
226, 張英才 (M/男), 0, 真係 估 唔 到 ， 你 咁 有錢 ！ 有 啲 咁 清高 嘅 見解 ！
227, 南紅 (F/女), 0, 嗯 ， 乜 我 好 有錢 嘅咩 ？ 其實 我 屋企 呀 ？ 祇係 得 表面 好 睇 㗎咋 ！
228, 女 (F/女), 0, 二小姐 ！
229, 南紅 (F/女), 0, 阿四 ！
230, 李香琴 (F/女), 0, 珍 呀 ？ 返 嚟 嗱 ？
231, 南紅 (F/女), 0, 係 呀 ！ 家姐 ！
232, 李香琴 (F/女), 0, 3 哎吔 ！ 乜 你 去 得 咁 夜 㗎 ？ 馮策策 先生 嚟 咗 ， 等 咗 幾 耐 嘞 ！ 嚟 吖 ！ 過 嚟 吖 ！ 過 嚟 吖 ！
233, 雷鳴 (M/男), 0, 謝 小姐 ， 返 嚟 嗱 ？
234, 南紅 (F/女), 0, 係 呀 ！
235, 俞明 (M/男), 0, 唏 ！ 你 又 係 嘅 …… 去 街 去 足 成日 喎 ！ 人哋 馮策策 先生 ， 想 請 我哋 食 晚飯 㗎嘛 ！ 你你 而家 先至 返 嚟 ！
236, 俞明 (M/男), 0, 而家 先至 啱 ！ 而家 不過 係 十點零 ， 十一 點 咋嘛 ！ 啱啱 係 食 晚飯 嘅 時間 ！ 謝 小姐 ！
237, 南紅 (F/女), 0, 哦 ！ 對唔住 嘞 ！ 我 已經 同 朋友 食 咗 飯 ， 如果 你哋 想 食 晚飯 嘅 ， 你哋 自己 去 喇 ！
238, 雷鳴 (M/男), 0, 謝 小姐 ……
239, 李香琴 (F/女), 0, 珍 呀 ？ 珍 ！
240, 李香琴 (F/女), 0, 對唔住 呀 ！
241, 李香琴 (F/女), 0, 珍 呀 ？ 珍 ！
242, 李香琴 (F/女), 0, 3 哎吔 ！ 珍 ！ 你 唔 鍾意 ， 你 都 咪 咁 掘擂槌 噉 揬 到 人哋 一 面 屁 噉 揬 㗎 ！
243, 南紅 (F/女), 0, 我 一 見 到 佢 個 樣 就 僧 嘞 ！ 最好 佢 以後 都 咪 嚟 見 我 ， 重 啱 ！
244, 李香琴 (F/女), 0, 哎吔 ！ 珍 ！ 你 唔 係 唔 知 㗎喇 ！ 我 同 你 姐夫 乜 都 使 空 晒 嘞 ！ 而家 連 間 屋 都 按 埋 畀 人哋 㗎嘞 ！
245, 李香琴 (F/女), 0, 我 想 你 同 阿馮策策 行 ， 無非 想 你 識 個 有錢 朋友 啫 ， 佢 而家 雖然 係 失 匙 夾萬 呀 ， 但係 佢 老豆 話 晒 都 係 孤寒 財主 呀 ！
246, 李香琴 (F/女), 0, 佢 將來 一 摜低 ， 就 成 副 身家 畀 晒 佢 㗎嘞 ！ 噉 到時 我哋 ……
247, 南紅 (F/女), 0, 家姐 ， 點解 你 開 親 口 梗係 講 錢 嘅呢 ？ 如果 你 咁 鍾意 錢 ， 你 嫁 佢 吖 ！
248, 眾 (X/不明), 0, 馮仁暢 呀 ！
249, 眾 (X/不明), 0, 哦 …… 請 ！
250, 鄭君綿 (M/男), 0, 馮 生 ！
251, 林彬 (M/男), 0, 馬 生 ！
252, 鄭君綿 (M/男), 0, 馬 生 ！
253, 林彬 (M/男), 0, 馮 生 ！
254, 鄭君綿 (M/男), 0, 我哋 ， 啱啱 等 緊 你哋 ！
255, 高魯泉 (M/男), 0, 係 咩 ？
256, 林彬 (M/男), 0, 等 咗 好 耐 ！
257, 鄭君綿 (M/男), 0, 係 呀 。
258, 周吉 (M/男), 0, 咦 ！ 乜 你哋 纜 住 啲 牀單 ， 你 就 纜 住 啲 毛巾 ， 做 咩 呀 ？
259, 鄭君綿 (M/男), 0, 吓 ？ 係 ！ 我哋 見 熱 ， 貪 涼 ！ 吓 he2
260, 林彬 (M/男), 0, 係 ！ 冇 錯 ！ 貪 涼 之嘛 ！
261, 高魯泉 (M/男), 0, 風蕭蕭 就 住 在 鴨寮 ， 都 重 唔 夠 涼 呀 ？ 要 纜 紗籠 ， 剝 咗 條 褲 呀 ？
262, 高魯泉 (M/男), 0, 哈 …… 吖 ！ 佢哋 都 幾 好 身子 喎 ！
263, 周吉 (M/男), 0, 我 睇 發燒 都 唔 定 呀 ！ 哈 ……
264, 高魯泉 (M/男), 0, 畢加繩 呢 ？
265, 鄭君綿 (M/男), 0, 呀 ！ 你 搵 畢加繩 呀嘛 ？ 我哋 三 個 呢 ， 鐵三角 嚟嘅 ！
266, 林彬 (M/男), 0, 冇 錯 ！
267, 鄭君綿 (M/男), 0, 如果 你 有 錢 交 畀 佢 呢 ， 交 畀 我哋 得 嘞 ！
268, 高魯泉 (M/男), 0, 交 畀 你 得 喇嘛 ？
269, 鄭君綿 (M/男), 0, 一樣 ！
270, 高魯泉 (M/男), 0, 喺 嗰道 ！
271, 高魯泉 (M/男), 0, 抬 上去 ！ 躋低 晒 佢 ！
272, 高魯泉 (M/男), 0, 你哋 走 喇 ！
273, 高魯泉 (M/男), 0, 嗱 ！ 畢加繩 交 畀 我 啲 畫 ， 全部 攞 返 嚟 嘞 ！
274, 林彬 (M/男), 0, 噉 …… 一 幅 都 揀 唔 到 呀 ？
275, 周吉 (M/男), 0, 半幅 都 唔 要 ！ 佢 啲 寫實派 嘅 畫 ， 冇 生意 做 嘅 ！
276, 高魯泉 (M/男), 0, 你 話 畀 阿畢加繩 聽 ！ 叫 佢 寫 過 啲 裸體 女人 ， 噉 或者 會 有 啲 市場 ！ 係 噉 喇 ！
277, 鄭君綿 (M/男), 0, 阿馮 生 ， 你 唔 鍾意 阿繩 嗰 啲 寫實派 呢 ， 誒 ． 唔啱 睇 下 ， 睇 下 我 呢 啲 印象派 吖 ！ 幾 好 㗎 ！
278, 高魯泉 (M/男), 0, 吖 你 話 呢 幅 係 咩 嘢 嚟 呢 ？
279, 周吉 (M/男), 0, 好似 兩 堆 牛糞 喎 ！
280, 高魯泉 (M/男), 0, 吖 ！ 呢邊 又 似 東風螺 喎 ！
281, 周吉 (M/男), 0, 似 嘞 ！ 問 下 佢 吖 ！
282, 高魯泉 (M/男), 0, 喂 …… 究竟 你 呢 幅 嘢 叫 咩 名 呀 ？
283, 鄭君綿 (M/男), 0, 呢 幅 呢 ， 係 叫做 憤怒 的 火燄 呀 ！
284, 高魯泉 (M/男), 0, 哈哈 ， 認真 (2)  改 得 啱 呀 ！
285, 鄭君綿 (M/男), 0, 誒 ， 啱 呀 ！
286, 高魯泉 (M/男), 0, 我 一 睇見 佢 就 忿怒 嘞 ！ 東一帗 ， 西一帗 ！ 我 都 唔 知 你 畫 乜 ？ 好 嘞 ， 好 嘞 ！ 你哋 啲 大作 呢 ， 我 就 扐 返 晒 返 嚟 ！
287, 高魯泉 (M/男), 0, 以後 呢 ， 就 唔 好 再 搞 我 ！ 免 致 我 嘥眼 ， 兼 慳 咕喱錢 ！ 係 噉 話 喇 ！ 越 搞 就 越 嬲 呀 ， 真係 ！ 哼 ！
288, 鄭君綿 (M/男), 0, 齊 誒 ！ 阿發 拎 嚟 啲 罐頭 、 麵包 、 煙仔 就 食 晒 ！ 連 最後 呢 條 路 都 斷 埋 ！ 今晚 我 同 你 嘅 褲頭帶 呢 ， 要 釘 多 兩 個 窿 ！
289, 張英才 (M/男), 0, (國語)妹妹！我愛你(li4)……我愛兩位老兄(hing1)！叮噹叮(6)！
290, 張英才 (M/男), 0, 喂 點 呀 ？ 食 咗 飯 未 ？ 吓 ？
291, 鄭君綿 (M/男), 0, 你 話 咩話 ？
292, 張英才 (M/男), 0, 唏 ！ 我 問 你 煮飯 未 呀 ？ 哎 ！ 咪住 ！ 等 我 講 今日 拍拖 事跡 你 聽 下 ， 呀 ！ 今日 我哋 由 下晝 三 點鐘 開始 ， 就 又一村 行 到 去 龍翔道 ！
293, 張英才 (M/男), 0, 再 由 龍翔道 行 到 去 沙田 ！ 去 到 沙田 ， 再 搭 巴士 返 嚟 ！ 我哋 傾 咗 一 日 呀 ！ 喂 ！
294, 張英才 (M/男), 0, 我 而家 對 個 謝美珍 呢 ， 完全 了解 晒 ！ 佢 的確 呢 ， 係 一 個 好 女仔 嚟嘅 ！ 我 相信 呢 ， 我哋 而家 已經 開始 戀愛 緊 添 呀 ！
295, 鄭君綿 (M/男), 0, 吖 ！ 以前 我 唔 知道 ， 窮風流 ， 餓快活 ， 呢 兩 句 說話 點解 嘅 ！ 但係 ， 自從 我哋 有 咗 呢 個 咁 可愛 嘅 鐵三角 之後 ， 而家 我 明 晒 嘞 ！
296, 鄭君綿 (M/男), 0, 冇 錢 拍拖 呢 ， 就 除 晒 朋友 啲 褲 去 當 ！ 拍 完 拖 返 嚟 嘞 ， 就 催 開飯 ！ 吖 ！ 你 就 幾 天真 㗎喎 ！
297, 張英才 (M/男), 0, 喂 ！ 大佬 ！ 我 由 今日 下晝 三 點鐘 ， 飲 完 餐 豆泥 茶 到 而家 噃 ， 你 估 唔 肚餓 㗎 ？
298, 林彬 (M/男), 0, 我哋 咪 重 慘 ！ 我哋 由 昨晚黑 嚿 麵包頭 頂 而家 呢 ！ 哎 ！ 噉 既然 肚餓 就 應該 煮飯 食 㗎 喇嘛 ！ 噉 點解 唔 煮 啫 ？ 呀 ？
299, 鄭君綿 (M/男), 0, 噉 飯 係 咩 煮 㗎 ？
300, 張英才 (M/男), 0, 咪 囉 ！
301, 鄭君綿 (M/男), 0, 吖 噉 咪 呢 ？
302, 張英才 (M/男), 0, 咪 ？ 乜 …… 噉 …… 馮仁暢 冇 嚟 過 咩 ？
303, 鄭君綿 (M/男), 0, 有 ～ 重 拎 好 多 嘢 嚟 添 ！
304, 張英才 (M/男), 0, 唏 ！ 噉 咪 得 囉 ！ 啲 嘢 擺 邊道 ？ 啲 嘢 呢 ？ 吓 ？
305, 眾 (X/不明), 0, 呢 ～
306, 張英才 (M/男), 0, 一 張 都 唔 要 呀 ？
307, 眾 (X/不明), 0, 哎吔 ！ 加繩 ……
308, 眾 (X/不明), 0, 唔 好 呀 ……
309, 林彬 (M/男), 0, 你 咪 踢 爛 嗰 啲 銀紙 先 得 㗎 ！
310, 張英才 (M/男), 0, 重 話 銀紙 ！ 都 冇 用 嘅 ！ 我 睇 我 呢世 都 唔 會 成功 㗎嘞 ……
311, 眾 (X/不明), 0, 喂 ！ 唔 好 呀 ……
312, 眾 (X/不明), 0, 加繩 ， 你 做 咩 你 呀 ？
313, 張英才 (M/男), 0, 唔 好 呀 ！ 唔 好 阻 住 我 ！ 咪 阻 住 我 ！
314, 鄭君綿 (M/男), 0, 你 咪 噉 得 㗎 ！
315, 林彬 (M/男), 0, 你 癲 咗 咩 ？
316, 鄭君綿 (M/男), 0, 加繩 ！ 你 聽 我 講 吖 ！ 大家 係 鐵三角 ， 我 唔 怕 老實 話 畀 你 聽 ！ 其實 你 嘅 藝術 呀 ， 都 唔 低 㗎嘞 ！
317, 鄭君綿 (M/男), 0, 不過 最 可惜 嘅 ， 就係 世界 上 嘅 人 ， 多數 都 係 買 名氣 ！ 唔 係 買 藝術 嘅啫 ！
318, 張英才 (M/男), 0, 以後 我哋 點樣 生活 ？ 唔通 淨係 靠 當 嘢 ， 同埋 借 貴利 嚟 渡日 ？
319, 林彬 (M/男), 0, 唏 ！ 我 睇 都 唔 使 點 諗 ！ 結果 就 梗係 我 首 詩 噉 ， 飢寒交迫 ！ 了 此 殘 …… ！
320, 鄭君綿 (M/男), 0, 哦 ！ 有 噱頭 ！ 喂 …… 我 以前 呢 ， 睇 過 一 個 世界 著名 短篇 小說 ！ 係 寫 一 個 畫家 嘅 ！
321, 鄭君綿 (M/男), 0, 佢 嘅 畫 呢 ， 畫 得 非常 之 好 ， 但係 又 窮 到 燶 嘅 ！ 噉 孻尾 呢 ， 佢 就 詐死 ！ 點 知 個 啲 人 呢 ， 以為 佢 真係 死 咗 ！
322, 鄭君綿 (M/男), 0, 跟 住 嗰 啲 畫 呢 ， 把把聲 噉 起價 ！ 結果 呢 ， 發 咗 達 ！
323, 張英才 (M/男), 0, 哦 ！ 噉 你 嘅 意思 即係 ……
324, 鄭君綿 (M/男), 0, 我 嘅 意思 即係 照板煮碗 ！ 嗱 ！ 而家 我 啲 畫 ， 同埋 阿李秦克 啲 詩 呢 ， 就算 係 死 十 個 呀 ， 都 冇 人 要 ！
325, 鄭君綿 (M/男), 0, 而家 唯一 嘅 辦法 ， 就係 死 你 ！ 唔 死 我哋 ！
326, 張英才 (M/男), 0, 我 死 就 唔 緊要 呀 ， 不過 …… 噉樣 我哋 咪 即係 串 埋 呃 人哋 ？
327, 鄭君綿 (M/男), 0, 噉 有 乜 辦法 呀 ？ 唔通 眼白白 睇 住 我哋 三 個 餓死 呀 ？ 呢 啲 叫做 逼虎跳牆 ！
328, 林彬 (M/男), 0, 冇 錯 嘞 ！
329, 張英才 (M/男), 0, 呀 …… 都 係 唔 得 ！ 如果 我 聽 你哋 話 呢 ， 我 咪 要 匿 埋 唔 出 得 嚟 見 人 ？ 噉 阿美珍 點 呀 ？ 噉 咪 連 我 啱啱 開始 嘅 愛情 都 冇 埋 ？
330, 鄭君綿 (M/男), 0, 嚡 ！ 你 咪 咁 傻 喇 ！ 呢 個 世界 呀 ， 冇 麵包 就 點 會 有 愛情 呀 ？
331, 鄭君綿 (M/男), 0, 況且 人哋 住 喺 又一村 ， 就算 人哋 肯 嫁 你 呀 ， 你 攞 咩 養 人 呀 ？ 我哋 阿繩哥 ！
332, 林彬 (M/男), 0, 冇 錯 嘞 ！
333, 鄭君綿 (M/男), 0, 嗱 ！ 好 嘞 ！ 又 唔 好 死 你 ， 又 唔 好 死 我 嘞 ！ 大家 抽籤 決定 ！ 吓 ！ 嗱 ！
334, 鄭君綿 (M/男), 0, 我 拎 三 支 火柴 出 嚟 ， 其中 一 支 呢 ， 就 搣 咗 個 頭 去 ， 如果 邊個 抽 到 枝 冇 頭 嘅 火柴 呢 ， 就要 匿 埋 詐 死 ！ 噉 公道 嘞啩 ？
335, 林彬 (M/男), 0, 喂 ……
336, 鄭君綿 (M/男), 0, 咪 嘈 喇 ！
337, 張英才 (M/男), 0, 噉 就 好 喇 ！ 人 就 橫掂 都 要 死 一 次 㗎嘞 ！ 呀 ， 早 死 ， 遲 死 ， 真 死 ， 假 死 ， 都 係 要 死 㗎喇 ！ 噉 抽 就 抽 喇 ！
338, 鄭君綿 (M/男), 0, 噉 係 噉 嘞 ！
339, 鄭君綿 (M/男), 0, 咪 嘈 喇 ！
340, 鄭君綿 (M/男), 0, 我 去 攞 火柴 呀 ！
341, 林彬 (M/男), 0, 喂 ……
342, 林彬 (M/男), 0, 阿鄧 呀 ？ 我 冇 咩 存貨 㗎喎 ！ 如果 抽 着 我 嗰陣時 ， 你 真係 戙 起 牀板 都 要 幫 我 寫 啲 詩 㗎噃 ！ 噉 如果 唔 係 ……
343, 鄭君綿 (M/男), 0, 定 啲 喇 ！ 你 就算 肯 死 呀 ， 我 都 唔 畀 你 死 呀 ！
344, 林彬 (M/男), 0, 吓 ？
345, 鄭君綿 (M/男), 0, ? 你?    ? 搞?    ? 嗰?    ? 啲?    ? 邊?    ? 係?    ? 詩?    ? 嚟?    ? 㗎?    ? ？?    ?  ?  ?  ?  ?  ?  ?  ?  ?  ?  ?  ?  ?  ?  ?  ?   ? ？?   ?  ?  ?   ? 你?   ?
346, 鄭君綿 (M/男), 0, 嗱 ！ 畀 個 機會 你 嘞 ！ 啲 道 三 支 火柴 ， 你 抽 先 嘞 ！
347, 林彬 (M/男), 0, 睇 清楚 呀 ！ 一 抽 咗 就係 㗎嘞 ！ 吓 ！
348, 鄭君綿 (M/男), 0, 咦 ！ 佢 枝 冇 頭 嘅 ！ 我哋 兩 枝 唔 使 睇 嘞 ！
349, 林彬 (M/男), 0, 冇 錯 嘞 ！ 冇 錯 嘞 ！ 唔 使 睇 嘞 ！ 抌 咗 佢 ……
350, 林彬 (M/男), 0, 喂 ！ 點 呀 ， 點 呀 ？ 冇 人 喎 ！
351, 鄭君綿 (M/男), 0, 四圍 冇 人 ！ 一 、 二 、 三 ！ 得 咗 ！ 快 啲 嗌 救命 吖 ！
352, 眾 (X/不明), 0, 救命 呀 …… 大佬 ， 啱 嘞 ， 啱 嘞 ！
353, 男 (M/男), 0, 咩 事 ？
354, 鄭君綿 (M/男), 0, 我 個 朋友 畢加繩 ， 貧病交逼 ， 正話 跳海 自殺 死 咗 呀 ！
355, 林彬 (M/男), 0, 死 咗 嘞 ！
356, 鄭君綿 (M/男), 0, 過 嚟 吖 ！
357, 林彬 (M/男), 0, 喺 嗰道 ！
358, 鄭君綿 (M/男), 0, 就 呢道 ！ 睇 到 嘛 ！ 嗱 ！
359, 鄭君綿 (M/男), 0, 過 嚟 …
360, 鄭君綿 (M/男), 0, 做 咩 呀 ？ 做 咩 呀 ？
361, 男 (M/男), 0, 畢加繩 係咪 尋晚 跳海 死 咗 ？
362, 鄭君綿 (M/男), 0, 係 ……
363, 男 (M/男), 0, 過 嚟 ……
364, 男 (M/男), 0, 畢加繩 嘅 畫 呀 ， 我 出 一百 文 一 幅 ！ 要 二十 幅 ！
365, 鄭君綿 (M/男), 0, 哦 ～ ， 得 ……
366, 男 (M/男), 0, 我 出 二百 文 幅 ！ 我 要 二十 幅 ！
367, 男 (M/男), 0, 哎吔 ！ 噉 點 得 㗎 你 ？
368, 鄭君綿 (M/男), 0, 怕 冇 咁 多 存貨 呀 ！
369, 高魯泉 (M/男), 0, 阿鄧 呀 ？ 吓 ， 四百 文 一 幅 ！ 我 要 三十 幅 ！
370, 男 (M/男), 0, 唔 理 咁 多 ！ 五百 文 一 幅 ！ 一 個 人 要 晒 ！
371, 高魯泉 (M/男), 0, 嗱 ！ 我 講 畀 你 聽 ！ 前 兩 日 我 抬 返 嗰 啲 畫 ， 而家 照價 ， 五十 文 一 幅 ！ 我 要 返 晒 ！ 重有 ， 畢加繩 有 幾 多 畫 落 嘅 ！ 有 咁 多 我 要 咁 多 ！ 咁 賞面 ？
372, 林彬 (M/男), 0, 真 嘅 ……
373, 高魯泉 (M/男), 0, 真 㗎 ！ 真 㗎 ！ 嗱 …… 我 而家 先 畀 住 一千 文 訂 你 ， 就 愛 二 十 幅 ！ 如果 重有 呢 ， 再 畀 錢 ！
374, 鄭君綿 (M/男), 0, 1 嘩哎 ！ 兩 隻 大牛 嚟 喎 ！
375, 高魯泉 (M/男), 0, 剃 得 鬚 㗎 ！ 好 新淨 㗎 ！
376, 周吉 (M/男), 0, 直版 嚟 ！ 直版 嚟 ！
377, 鄭君綿 (M/男), 0, 吖 ！ 阿克 呀 ？
378, 林彬 (M/男), 0, 呀 ？
379, 鄭君綿 (M/男), 0, 你 識 唔 識 計數 ？
380, 林彬 (M/男), 0, 噉 就 普通 淺淺哋 加減乘除 都 識 啲 嘅 ……
381, 鄭君綿 (M/男), 0, 哎 ！ 噉 得 嘞 ！ 誒 ， 頭先 黃平 先生 呢 ， 就 出 五百 文 一 幅 ！ 而家 呢 ， 就 一千 文 二十 幅 ， 噉 究竟 我哋 啲 畫 賣 畀 邊個 抵 呢 ？
382, 林彬 (M/男), 0, 噉 呀 ？ 噉 呢 條 係 除數 喎 ！ 要 慢慢 計 下 先 得 嘞 ！
383, 鄭君綿 (M/男), 0, 計 下 吖 ！
384, 林彬 (M/男), 0, 咦 ！ 唔 夠 嘞 ， 要要 腳趾 計 先 得 ！
385, 周吉 (M/男), 0, 喂 ！ 擸 住 佢 先 ！ 賺 梗 㗎 ！ 賺 梗 㗎 ！
386, 高魯泉 (M/男), 0, 喔喔 ！
387, 高魯泉 (M/男), 0, 喂 …… 阿黃平 真係 畀 五百 文 一 幅 你 ？
388, 鄭君綿 (M/男), 0, 真 ！ 真 ！ 真 㗎 ！
389, 林彬 (M/男), 0, 誒 ， 我 計 到 嘞 ！
390, 鄭君綿 (M/男), 0, 吓 ！
391, 林彬 (M/男), 0, 如果 照 頭先 黃平 出 個 價錢 呢 ， 就 一 幅 啱啱 貴 佢 十 倍 ！
392, 鄭君綿 (M/男), 0, 哦 ？ 有 啲 噉 嘅 事 ？
393, 林彬 (M/男), 0, 有 數 得 計 ！
394, 鄭君綿 (M/男), 0, 噉 對唔住 喇 ！ 畀 返 你 嘞吓 ！ 阿黃 生 ！ 阿黃 生 ！ 現在 我 已經 決定 將 所有 嘅 畫 ， 交 晒 畀 你 ！
395, 鄭君綿 (M/男), 0, 喂 …… 做 咩 呀 ？ 做 咩 你 呀 ？
396, 高魯泉 (M/男), 0, 誒 ！ 你 唔 好 同 佢哋 再 傾 嘞 ！
397, 鄭君綿 (M/男), 0, 吓 ？
398, 高魯泉 (M/男), 0, 我 而家 決定 每 幅 出 一千 銀 ！ 有 咁 多 就 要 咁 多 ！ 而家 先 交 二萬 銀 定 ！
399, 眾 (X/不明), 0, 噉 又 唔 同 ！
400, 眾 (X/不明), 0, 喂 ！ 落 得 嚟 嘞 ！
401, 張英才 (M/男), 0, 係 嘞 ！ 放 繩 喇 ！
402, 鄭君綿 (M/男), 0, 呀 喂 …… 我 啲 計 ， 使 得 啩 ？ 你 聽 唔 聽 到 頭先 嗰 啲 人 嘅 巴閉 法 呀 ？ 唏 ！ 嗱 ！ 呢處 呀 ， 兩 盤 水 ！
403, 張英才 (M/男), 0, 唏 ～ 話 就 話 啫 ， 我 總係 覺得 噉樣 呃 人哋 ， 唔 係 幾 好 嘅 ！
404, 鄭君綿 (M/男), 0, 唔 好 ， 唔 好 ， 你 見 過 咁 多 錢 未 吖 ？ 如果 叫 我哋 三 個 窮鬼 搵 呀 ？ 搵 三 年 都 賺 唔 到 呀 ！
405, 林彬 (M/男), 0, 冇 錯 嘞 ！
406, 鄭君綿 (M/男), 0, 重有 添 呀 ！ 頭先 馮仁暢 話 ， 同 你 定 好 一 個 宣傳 計劃 ， 你 睇 住 吖 ！ 過 得 幾 日 呀 ？ 全 香港 嘅 報紙 頭條 新聞 就係 你 㗎嘞 ！
407, 林彬 (M/男), 0, 哈 ！ 真係 冇 得 頂 ！ 冇 得 頂 ！ 張張 報紙 都 係 畢加繩 嘅 ……
408, 鄭君綿 (M/男), 0, 係 呀 ……
409, 張英才 (M/男), 0, 真係 估 唔 到 ， 原來 我 死 咗 ， 咁 出名 嘅 ！
410, 鄭君綿 (M/男), 0, 嗱 ！ 阿繩 ， 係咪 呀 ？ 我 而家 教 你 呢 條 橋 呀 ， 冇 錯 嘅 ！ 你 睇 下 ！ 你 一 死 咗 咋 ， 即刻 名利雙收 ！
411, 張英才 (M/男), 0, 收鬼收馬 咩 ？ 我 都 死 咗 喇嘛 ！ 就算 大 一 大 個 名 呀 ， 都 唔 關 我 事 喇嘛 ！ 唏 ！ 世界 上 啲 人 呢 ， 就 真係 奇 嘅 ！ 吖 ！
412, 張英才 (M/男), 0, 點解 係 要 啲 藝術家 死 咗 ， 啲 作品 先 值錢 嘅呢 ？ 吓 ？
413, 眾 (X/不明), 0, 有 人 嚟 嘞 ……
414, 鄭君綿 (M/男), 0, 快 啲 扶 佢 上去 ！
415, 林彬 (M/男), 0, 喔 ！
416, 鄭君綿 (M/男), 0, 喔 ！ 請問 呢 位 小姐 ， 搵 邊位 呢 ？
417, 南紅 (F/女), 0, 我 係 謝美珍 ， 我 係 想 嚟 拜 下 畢加繩 嘅 ……
418, 鄭君綿 (M/男), 0, 哦 ～ 原來 係 謝 小姐 ， 阿加繩 時時 都 提 起 你 嘅 ！ 請 入 嚟 吖 ！
419, 南紅 (F/女), 0, 唔該 ！
420, 南紅 (F/女), 0, 你 兩 位 怕 係 李 先生 同埋 鄧 先生 嘞 ， 係咪 呀 ？
421, 眾 (X/不明), 0, 係 ！ 我哋 係 嘞 ！
422, 南紅 (F/女), 0, 嗰道 就係 ……
423, 鄭君綿 (M/男), 0, 係 ！ 請 ！
424, 林彬 (M/男), 0, 請 ！
425, 鄭君綿 (M/男), 0, 謝 小姐 ， 阿加繩 雖然 話 係 死 咗 ， 不過 ， 你 千祈 唔 好 太 傷心 ！
426, 南紅 (F/女), 0, 呀 ！ 鄧 生 呀 ， 我 有 幾 句 說話 ， 想 單獨 一 個 人 喺 阿加繩 靈前 道 講 嘅 ！ 方便 嘛 ？
427, 鄭君綿 (M/男), 0, 方便 ！ 我哋 可以 出 花園 坐 㗎 ！ 係咪 ？
428, 林彬 (M/男), 0, 冇 錯 ！
429, 南紅 (F/女), 0, 噉 ， 對唔住 噃 ！
430, 鄭君綿 (M/男), 0, 唔 緊要 ！ 加繩 呀 ？ 你 自己 聽 住 嘞 ！ 阿加繩 ！ 噉 你 便 嘞 喇 ！
431, 南紅 (F/女), 0, 好 呃 ！ 唔該 晒 噃 ！
432, 鄭君綿 (M/男), 0, 唔 使 唔該 ！ 加繩 呀 ， 噉 我哋 而家 出 花園 嘞 ， 加繩 ！
433, 南紅 (F/女), 0, 加繩 ， 點解 你 要 噉樣 做 呢 ？
434, 南紅 (F/女), 0, 我 記得 我 第 一 次 見 你 嘅 時候 ， 我 對 你 已經 有 一 個 相當 好 嘅 印象 ， 後來 再次 遇 到 你 ， 我 瞭解 咗 你 ， 我 以為 我 今生 終於 遇 到 一 個 比較 理想 嘅 人 ！
435, 南紅 (F/女), 0, 因為 我 喜歡 你 嘅 純樸 同埋 老實 ！ 但係 點 知 我 發覺 我 愛 上 咗 你 嘅 時候 ， 你 就 做出 呢 啲 噉 嘅 傻事 ！ 加繩 ！ 你 叫 我 而家 去 邊道 搵 返 你 呢 ？
436, 鄭君綿 (M/男), 0, 謝 小姐 …… 你你 講完 未 呀 ？ 講完 ， 唔該 你 跙 ！ 跙 喇 ……
437, 南紅 (F/女), 0, 誒 ， 乜 閣仔 上便 有 人 㗎咩 ？
438, 鄭君綿 (M/男), 0, 冇 …… 閣仔 上便 冇 人 ！ 冇 人 吓 ！
439, 林彬 (M/男), 0, 冇 人 ！
440, 鄭君綿 (M/男), 0, 呀 ！ 係 呀 ！ 我哋 正話 困 咗 隻 大 狼狗 喺 上面 ！
441, 林彬 (M/男), 0, 唔 錯 ！ 大 狼狗 ！
442, 南紅 (F/女), 0, 咁 大聲 ！ 上面 隻 狗 好 大 㗎 ？
443, 林彬 (M/男), 0, 呀 ！ 係 呀 ！ 好 大 㗎 ！ 成 百 六 七 磅 重 都 有 呀 ， 吓 ！
444, 鄭君綿 (M/男), 0, 係 …… Lucky 呀 ！ 樓上 隻 Lucky 呀 ！ 你 嘈 都 冇 用 嘞 ！ 你 唔 落 得 嚟 㗎 ！ 你 而家 想 死 咩 ？
445, 鄭君綿 (M/男), 0, 阿 …… 謝 小姐 呀 ？ 唔 怕 唐突 同 你 講 幾 句 喇 ！ 至於 阿加繩 嘅 死 呢 ， 第 一 ， 你 千祈 唔 好 咁 傷心 ！
446, 鄭君綿 (M/男), 0, 第 二 呢 ， 最好 你 找 到 個 好 男仔 就 嫁 鬼 咗 佢 ！ 唔 好 掛 住 佢 ！ 佢 永遠 唔 見 得 你 㗎 ！
447, 南紅 (F/女), 0, 鄧 生 ！ 我 好 多謝 你 嘅 安慰 同埋 勸解 ！ 不過 ， 我 唔 怕 老實 話 畀 你 聽 ， 我 相信 喺 我 呢 一生 ， 好 難 再 遇 一 個 ， 好似 畢加繩 咁 老實 嘅 男仔 ！
448, 李香琴 (F/女), 0, 請問 係咪 有 一 位 謝美珍 小姐 嚟 咗 呢道 呀 ？
449, 林彬 (M/男), 0, 呀 ！ 係 呀 ！ 嚟 咗 呀 ！ 呢 喺 嗰道 ！
450, 李香琴 (F/女), 0, 唏 ！ 美珍 ！ 唏吔 ！ 乜 你 噉 㗎 ？ 馮策策 先生 今日 應承 請 我哋 一家人 去 新界 食 海鮮 嘅 ， 你 粒聲唔出 ， 走 咗 ~2  嚟 呢道 ！
451, 李香琴 (F/女), 0, 而家 六姑姐 同埋 和 表姑姐 喺 車 道 等 緊 你 呀 ！ 快 啲 嚟 喇 ！
452, 南紅 (F/女), 0, 家姐 ， 我 就係 唔 想 同 嗰 個 馮策策 去街 ！ 如果 你哋 想 同 佢 去 嘅 ， 你哋 咪 同 佢 去 囉 ！ 況且 呢 幾 日 ， 我 都 唔 係 嘅 舒服 添 ！
453, 李香琴 (F/女), 0, 唓 ！ 你 唔 舒服 都 要 去 㗎嘛 ！ 人哋 一心 請 你 㗎 ， 你 唔 去 點 得 㗎 ？ 情願 第日 推人 㗎啫 ！ 嚟 吖 ！ 去 喇 ， 去 喇 ！
454, 南紅 (F/女), 0, 家姐 ！
455, 俞明 (M/男), 0, 去 喇 ！
456, 南紅 (F/女), 0, 我 唔 去 咧 ！
457, 李香琴 (F/女), 0, 個個 等 住 你 ， 唔 去 點 得 㗎 ？ 我 都 話 唔 去 囉 ！
458, 張英才 (M/男), 0, 喂 ！ 好 放 我 落 嚟 嘞噃 ！
459, 鄭君綿 (M/男), 0, 阿克 呀 ？
460, 林彬 (M/男), 0, 吓 ？
461, 鄭君綿 (M/男), 0, 你 去 閂門 ！ 我 去 放 阿繩 落 嚟 ！
462, 林彬 (M/男), 0, 哦 ！
463, 鄭君綿 (M/男), 0, 去 喇 ！
464, 張英才 (M/男), 0, 哼 ！ 呢 趟 呢 ， 我 畀 你 兩 個 害 得 我 慘 嘞 ！ 你哋 叫 我 去 死 嗰陣 呢 ， 就 話 美珍 唔 會 鍾意 我 ！ 而家 偏偏 咁 啱 呢 ， 人哋 就 鍾意 我 嘞 ！
465, 張英才 (M/男), 0, 噉 你 話 …… 我 唔 理 呀 ！ 吓 ！ 我 去 話 畀 佢 聽 呀 ！ 我 未曾 死 呀 ！
466, 鄭君綿 (M/男), 0, 喂 ……
467, 張英才 (M/男), 0, 咩 呀 ？
468, 鄭君綿 (M/男), 0, 你 話 咩話 ？
469, 張英才 (M/男), 0, 我 話 我 呀 ， 我 而家 去 話 畀 美珍 聽 ！ 我 未曾 死 呀 ！
470, 鄭君綿 (M/男), 0, 喂 …… 阿繩哥 ！ 我 諗 呢 ， 你 前世 梗係 未曾 坐 過 監 都 唔 定 嘞 ！
471, 張英才 (M/男), 0, 點解 呀 ？
472, 鄭君綿 (M/男), 0, 嗱 ！ 而家 全 香港 嘅 報紙 呢 ， 都 賣 你 死 咗 㗎嘞噃 ！ 同時 我哋 就 收 咗 阿馮仁暢 二萬 銀 定 ！ 哈 ！
473, 鄭君綿 (M/男), 0, 而家 你 去 話 畀 人 聽 話 你 未 死 ！ 噉 你 不如 直情 送 我哋 入去 赤柱 坐監 好 過 喇 ！
474, 林彬 (M/男), 0, 冇 錯 嘞 ！
475, 張英才 (M/男), 0, 係 噃 ！ 喂 ！ 不過 如果 唔 向 佢 講明 ， 噉 佢 萬一 真 嫁 咗 畀 ， 嗰 個 馮策策 ， 噉 我 咪 弊 ？ 吓 ？ 嗱 ！ 喂 …… 嗱 ！
476, 張英才 (M/男), 0, 我 自殺 就 救 咗 你 兩 個 吖 ！ 噉 而家 我 嘅 愛人 有難 ， 我 睇 你 兩 個 ， 都 唔 能夠 袖手旁觀 喇啩 ？
477, 林彬 (M/男), 0, 噉 梗係 喇 ！ 不過 你 已經 死 咗 㗎嘞噃 ！ 噉 重有 咩 辦法 可以 出 嚟 同 人 爭風呷醋 呢 ？
478, 張英才 (M/男), 0, 吖 ！ 噉 又 係 噃 ！
479, 鄭君綿 (M/男), 0, 吖 ！ 有 噱頭 ！
480, 李香琴 (F/女), 0, 四 呀 ？ 開門 呀 ！
481, 女 (F/女), 0, 喔 ！
482, 女 (F/女), 0, 太太 呀 ？ 外面 有 兩 位 先生 搵 阿二小姐 喎 ！
483, 李香琴 (F/女), 0, 哦 ？ 佢 穿 啲 西裝 靚 唔 靚 呀 ？
484, 女 (F/女), 0, 睇 個 樣 都 幾 靚 㗎 ！
485, 李香琴 (F/女), 0, 噉 呀 ？ Lusie 呀 ？ 你 同 我 打 住 先 吖 ！
486, 眾 (X/不明), 0, 吖 ！ 太太 ！
487, 李香琴 (F/女), 0, 你 兩 位 係 ？
488, 鄭君綿 (M/男), 0, 哎 ！ 我哋 就係 嗰 個 死鬼 畢加繩 嘅 朋友 ！ 呢 ！ 嗰日 你 去 舍下 贖 令妹 嘅 ， 咪 見 過 我哋 兩 個 㗎囉 ！
489, 林彬 (M/男), 0, 冇 錯 呀 ！ 見 過 㗎嘞 ！
490, 李香琴 (F/女), 0, 哦 ～ 你 兩 位 嚟 有 咩 貴幹 吖 ？
491, 鄭君綿 (M/男), 0, 吖 ！ 冇 ！ 我哋 有 個 同學 喺 英國 讀完 醫科 ， 啱啱 喺 美國 留學 返 嚟 ， 大 醫生 嚟 ， 好 有錢 㗎 ！
492, 李香琴 (F/女), 0, 吓 ？
493, 鄭君綿 (M/男), 0, 佢 知道 令妹 同 阿繩 嗰 件 事 ， 又 知道 令妹 最近 身體 唔 係 幾 舒服 ！ 想 叫 我哋 帶 佢 嚟 ， 同 令妹 睇 下 病 噉啫 ！
494, 林彬 (M/男), 0, 係 咁 多 嘢 啫 ！
495, 李香琴 (F/女), 0, 哦 ！ 係 咩 ？ 佢 而家 喺 邊道 呀 ？ 唔該 你 即刻 請 佢 嚟 吖 ！
496, 鄭君綿 (M/男), 0, 吖 ！ 就 喺 門口 咋嘛 ！
497, 李香琴 (F/女), 0, 呀 ！
498, 鄭君綿 (M/男), 0, 我 同 你哋 介紹 ！ 呢 位 就係 我哋 嘅 朋友 ， 賈到極 醫生 ！
499, 鄭君綿 (M/男), 0, 呢 位 就係 謝 小姐 嘅 家姐 ！
500, 張英才 (M/男), 0, How do you do  ？
501, 李香琴 (F/女), 0, Yes! Yes! A1right! Alright ！
502, 李香琴 (F/女), 0, 誒 ！ 請 過 嚟 呢便 坐 吖 ！ 請 ！
503, 女 (F/女), 0, 喂 ！ 呢 位 醫生 幾 有 風度 㗎噃 ！
504, 女 (F/女), 0, 係 呀 ， 係 呀 ！
505, 李香琴 (F/女), 0, 呢 ！ 我 嚟 介紹 你哋 相識 ！ 呢 位 係 我 先生 ！
506, 俞明 (M/男), 0, 先生 ， 貴 姓 呀 ？
507, 鄭君綿 (M/男), 0, 等 陣 先 ！
508, 俞明 (M/男), 0, 畢準
509, 鄭君綿 (M/男), 0, 等 陣 先 ！
510, 俞明 (M/男), 0, 畢準
511, 鄭君綿 (M/男), 0, 等 陣 先 呀 ！
512, 俞明 (M/男), 0, 畢準 咧 ！
513, 鄭君綿 (M/男), 0, 等 陣 先 呀 ！
514, 俞明 (M/男), 0, 都 話 畢準 㗎
515, 鄭君綿 (M/男), 0, 等 陣 先 呀 ！
516, 俞明 (M/男), 0, 畢準 ！
517, 鄭君綿 (M/男), 0, 等 陣 先 ！
518, 俞明 (M/男), 0, 畢準
519, 鄭君綿 (M/男), 0, 等 陣 先 ！
520, 俞明 (M/男), 0, 畢準
521, 鄭君綿 (M/男), 0, 等 陣 先 ……
522, 俞明 (M/男), 0, 畢準 ……
523, 林彬 (M/男), 0, 做 咩 嘢 呀 ？
524, 鄭君綿 (M/男), 0, 係 囉 ！ 佢 問 我 貴 姓名 ， 我 咪 話 咗 畀 佢 聽 囉 ！ 佢 話 不 准 喎 ！ 噉 有 乜 理由 我 姓 乜 名 乜 ， 佢 都 話 不 准 吖 ！
525, 俞明 (M/男), 0, 你 邊處 有 話 姓 乜 名 乜 呀 ？ 你你 叫 我 等 陣 先 咋嘛 ！ 哈 ！ 睇 唔 出 你 ， 一表斯文 ， 完全 冇 到 禮貌 嘅 ！
526, 鄭君綿 (M/男), 0, 哎吔 ！ 靚仔 ！ 我 係 鄧陣先 吖嘛 ！
527, 俞明 (M/男), 0, 我 夠 係 畢準 㗎 ！
528, 鄭君綿 (M/男), 0, 你 試 下 話 聲 不 准 吖嗱 ！
529, 俞明 (M/男), 0, 你 又 試 下 話 等 陣 先 吖嗱 ！
530, 鄭君綿 (M/男), 0, 等 陣 先 ！
531, 俞明 (M/男), 0, 畢準 ！
532, 俞明 (M/男), 0, 等 吖嗱 ！ 等 吖嗱 ！
533, 俞明 (M/男), 0, 重 嚟 ……
534, 林彬 (M/男), 0, 呢 次 就 ， 冚辦爛 誤會 晒 ！ 我 老友 就 真係 姓 鄧 嘅 ！ 就 天門陣 個 陣 ， 薜覺先 個 先 ！ 噉 就 鄧陣先 囉 ！
535, 李香琴 (F/女), 0, 不 準確 嗰 個 準 呀 ！ 你 梗係 聽 錯 咗 佢 話 唔 准 噉 解 ， 係咪 呢 ？
536, 鄭君綿 (M/男), 0, 哦 ！ 原來 係 噉 嘅 …… 畢 老兄 ！ 對唔住 ！
537, 俞明 (M/男), 0, 鄧 先生 ！ 我 對 你 唔 住 ！
538, 鄭君綿 (M/男), 0, 唔 打 唔 相識 ！
539, 李香琴 (F/女), 0, 無謂 講 咁 多 喇 ！ 大家 一時 誤會 嘅 啫 ！ 吖 ！ 請 坐 ……
540, 女 (F/女), 0, 美蓮 呀 ！
541, 李香琴 (F/女), 0, 咩 事 呀 ， 表姐 ？
542, 女 (F/女), 0, 六姑姐 叫 你 呀 ！
543, 李香琴 (F/女), 0, 哦 ！
544, 女 (F/女), 0, 快 啲 嚟 吖 ！
545, 俞明 (M/男), 0, 坐 …… 唔 好 客氣 ！ 坐 …… 隨便 坐 ……
546, 女 (F/女), 0, 快 啲 呀 ……
547, 女 (F/女), 0, 個 醫生 幾 時嚜 啫 ！
548, 女 (F/女), 0, 呢 ！ 我哋 幾 個 喺道 商量 呀 ， 話 將 阿珍 嫁 畀 嗰 個 賈 醫生 ， 好 過 嗰 個 馮 吖嘛 ！ 快 啲 喇 ！ 快 啲 帶 佢 去 美珍 房 道 睇病 先 喇 ！
549, 女 (F/女), 0, 去 喇 ……
550, 張英才 (M/男), 0, 係 呢 ， 阿畢 生 ， 噉 而家 謝 小姐 點 呀 ？
551, 俞明 (M/男), 0, 哦 ～ 噉 佢 又 冇 話 身燒 、 火㷫 、 頭暈 、 肚痛 嘅 …… 祇係 冇 嚟 精神 、 腌腌悶悶 、 茶飯不思 噉 喇 ！
552, 李香琴 (F/女), 0, 5 唏吔 ！ 你 使乜 講 咁 多 呢 ， 一陣間 賈 醫生 入去 同 阿珍 睇 下 咪 知道 晒 喇 ， 呵 ！
553, 張英才 (M/男), 0, 係 呀 ， 係 呀 ！
554, 李香琴 (F/女), 0, 噉 不如 而家 請 咧 ！
555, 張英才 (M/男), 0, 好 呃 ！
556, 李香琴 (F/女), 0, 請 入 嚟 吖 ！
557, 李香琴 (F/女), 0, 美珍 ！
558, 李香琴 (F/女), 0, 美珍 呀 ？ 我 介紹 你 相識 ！ 呢 位 就係 最近 喺 美國 留學 返 嚟 ， 你 嗰 個 畫家 朋友 嘅 朋友 賈到極 醫生 ！
559, 李香琴 (F/女), 0, 呢 位 就係 舍妹 美珍 ！
560, 張英才 (M/男), 0, 誒 ， 謝 小姐 ！
561, 李香琴 (F/女), 0, 呀 ！ 賈 醫生 呀 ？ 唔該 你 慢慢 同 我 個 妹 睇病 喇 ！ 我 要 出去 招呼 我 啲 朋友 ！
562, 張英才 (M/男), 0, 好 ！ 隨便 ， 隨便 呀 ！
563, 李香琴 (F/女), 0, 阿珍 呀 ？ 你 見 咩 話 畀 賈 醫生 聽 ， 吓 ！
564, 張英才 (M/男), 0, 誒 ， 聽講 話 ， 你 自從 我 個 朋友 畢加繩 死 之後 呢 ， 你 就 開始 患上 呢 個 憂鬱症 ！ 成日 就 冇 嚟 精神 ， 搞 到 茶飯不思 吓嘛 ？
565, 張英才 (M/男), 0, 誒 ！ 你你你 千祈 唔 好 呀 ！ 憂鬱症 呢 個 病 呢 ， 重 則 可以 死亡 ， 輕 則 呢 ， 可以 神經錯亂 嘅 ……
566, 張英才 (M/男), 0, 噷 ， 所以 我 勸 你 呢 ， 都 係 放開 懷抱 ， 無謂 成日 記 住 嗰 個 畢加繩 嘞 ！
567, 張英才 (M/男), 0, 誒 ， 等 我 講 個 笑話 你 聽 吖 ！ 我 同 阿繩 做 同學 嗰陣 呢 ， 人人 都 話 我 同 佢 好似 孖生 兄弟 ！ 我 個 樣 ， 真係 幾 似 阿繩 嘅 吓 ！
568, 張英才 (M/男), 0, 呀 ！ 誒 ！ 舊時 我 同 阿繩 做 同學 嗰陣 呢 ， 我哋 大家 啲 嘢 都 撈亂 用 嚟 到 撚化 人哋 嘅 …… 我 唔 得閒 呢 ， 就 佢 做 ！
569, 張英才 (M/男), 0, 佢 唔 係 道 囉 ， 冚辦爛 我 幫 佢 做 㗎 ！ 因為 我哋 兩 人 個 樣 都 係 一樣 之嘛 ！
570, 南紅 (F/女), 0, 賈 醫生 ！ 你 係 嚟 傾偈 㗎 ！ 抑或 嚟 睇病 㗎 ？
571, 張英才 (M/男), 0, 哦 ～ 睇病 ！ 睇病 ！ 誒 ， 請 過 嚟 呢邊 吖 ， 好 嘛 ？
572, 張英才 (M/男), 0, 請 坐 ！
573, 南紅 (F/女), 0, 賈 醫生 ！
574, 張英才 (M/男), 0, 嗯 ？
575, 南紅 (F/女), 0, 請問 你 喺 邊 間 醫科 大學 畢業 㗎 ？
576, 張英才 (M/男), 0, 哦 ～ 我 喺 英國 London Oxford 畢業 之後 呢 ， 跟 住 去 American Yale 大學 深造 嘅 ……
577, 南紅 (F/女), 0, 哦 ～ 噉 我 諗 你 梗係 喺 嗰 間 學校 ， 中醫 嗰 科 畢業 㗎嘞 ！ 係咪 呀 ？
578, 張英才 (M/男), 0, 呃 ？ 唔 係 呀 ！
579, 南紅 (F/女), 0, 如果 唔 係 ， 點解 你 聽脈 唔 用 筒 ， 用 隻 手 撳 㗎 ？
580, 張英才 (M/男), 0, 呀 ， 吓 ？
581, 南紅 (F/女), 0, 醫生 呀 ？ 醫生 ！
582, 張英才 (M/男), 0, 喔 ！ 咩 事 呀 ？
583, 南紅 (F/女), 0, 我 …… 我 呢 個 咩 病 嚟 呀 ？
584, 張英才 (M/男), 0, 哦 ～ 主要 呢 ， 都 係 誒 ， 憂鬱 過度 、 精神 疲勞 㗎啫 ！ 冇 咩 事 呀 ！
585, 南紅 (F/女), 0, 噉 ， 我 又 應該 食 啲 咩 藥 至 啱 呢 ？
586, 張英才 (M/男), 0, 呃 ！ 我 睇 你 呢 個 病 ， 唔 使 食 藥 噃 ！
587, 南紅 (F/女), 0, 喔 ！ 噉 又 唔 係 噃 ！ 我 去 睇 過 幾 個 醫生 ， 個個 都 叫 我 打針 同埋 食 藥 嘅 …… 唔該 你 係噉意 ， 畀 啲 藥 我 食 下 ， 同 我 打 枝 針 喇 ！
588, 張英才 (M/男), 0, 吓 ？ 你 …… 真係 要 我 開藥 畀 你 食 ？
589, 南紅 (F/女), 0, 係 ～
590, 南紅 (F/女), 0, 咦 ！ 乜 你 讀 醫科 嗰陣 ， 冇 讀 開藥 畀 病人 食 嗰 科 㗎咩 ？
591, 張英才 (M/男), 0, 唔 係 ！ 有 ！ 我 即刻 開藥 畀 你 食 呀 吓 ！ 我 …… 開藥 畀 你 食 呀 吓 ！
592, 張英才 (M/男), 0, 咦 ！ 梳打片 …… 唏 ！ 有 嘞 ！ 有 嘞 ！ 藥 呀 ！ 嗱 ！ 你 ， 每 逢 飯後 呢吓 ， 就 食 一 粒 ！
593, 張英才 (M/男), 0, 噉 我 就 保證 你 呢 ， 呀 ， 精神 爽利 、 百病 消除 㗎嘞 ！ 照 食 得 嘞 ！ 呀 ？
594, 南紅 (F/女), 0, 哦 ～ 呢 啲 梳打丸 嚟 之嘛 ， 有 咩 功效 啫 ？
595, 張英才 (M/男), 0, 呀 ……
596, 南紅 (F/女), 0, 我 諗 ， 你 都 係 同 我 打 枝 針 ， 好 啲 嘞 ！
597, 張英才 (M/男), 0, 吓 …… 打針 ？
598, 南紅 (F/女), 0, 等 我 同 你 搵 喇 ！
599, 張英才 (M/男), 0, 呀 ？
600, 南紅 (F/女), 0, 醫生 呀 ？ 呢 隻 咩 藥 嚟 㗎 ？
601, 張英才 (M/男), 0, 哦 ～ 呢 隻 藥 下話 ？ 誒 ， 呢 種 藥 ， 嗯 ， 我 睇 好 嘢 嚟 㗎 ！ 補身 有益 㗎 ！
602, 南紅 (F/女), 0, 喔 ！ 噉 啱 嘞 ！ 唔該 你 而家 幫 我 打 喇 ！
603, 張英才 (M/男), 0, 吓 ？ 而家 ？
604, 南紅 (F/女), 0, 係 囉 ！ 咦 ！ 乜 你 冇 讀 打針 嗰 科 㗎咩 ？
605, 張英才 (M/男), 0, 唔 係 …… 有 …… 不過 我 打 慣 啲 美國針 ， 返 到 嚟 香港 呢 就 ， 唔 打 慣 啲 本地針 咋嘛 ！
606, 南紅 (F/女), 0, 哦 ～ 噉 好 容易 啫 ！
607, 張英才 (M/男), 0, 哦 ！
608, 南紅 (F/女), 0, 等 我 同 你 打 一 次 先 ！ 噉 你 以後 咪 識 囉 ！
609, 南紅 (F/女), 0, 呀 ？ 嚟 吖 ！ 過 嚟 吖 ！
610, 男 (M/男), 0, 吖 …… 乜 呢 啲 針 你 都 敢 打 嘅 …… 吓 ？ 邊邊 ， 邊個 同 你 打 㗎 嘅 ？
611, 張英才 (M/男), 0, 呢 ！ 有 個 朋友 拉 住 要 我 打 囉 ！ 係 嘞 ， 醫生 呀 ？ 呢 隻 係 咩 藥 嚟㗎啫 ？ 點解 打 咗 我 把 聲音 會 變成 噉 嘅啫 ？ 吓 ？
612, 男 (M/男), 0, 呢 啲 係 女性 荷爾蒙 囉 ！ 你 打 得 多 ， 會 變 女人 㗎 ！ 吓 ？ 吖 …… 你 梗係 想 變 人妖 去 夜總會 表演 呀咧 ！
613, 張英才 (M/男), 0, 唔 係 呀 …… 我 係 畀 人哋 撚化 㗎咋 ！ 醫生 呀 ？ 噉 …… 我 而家 點 啫 ？
614, 男 (M/男), 0, 有 乜 點 呀 ？ 咪 同 你 打 返 枝 咁 大 嘅 男性 荷爾蒙 囉 ！
615, 張英才 (M/男), 0, 呀 ？ 呢 啲 都 未 痛 完 ， 又 要 打 呢 啲 呀 ？
616, 南紅 (F/女), 0, 一五 、 一十 、 十五 、 二十 、 廿五 、 三十 、 三十五 、 四十 ！ 嗱 ！ 你 嗰日 話 我 打針 打 得 你 痛 吖 ！ 你 而家 飲 咗 啲 藥水 ， 食 咗 啲 藥丸 ， 保證 你 冇 事 㗎嘞 ！
617, 張英才 (M/男), 0, 咩話 ？ 要 我 食 晒 咁 多 藥 呀 ？ 呀 ？
618, 南紅 (F/女), 0, 唓 ！ 呢 啲 止痛丸 嚟 咋嘛 ！ 你 驚 食 得 你 死 咩 ？ 你 係 醫生 ！ 你 慌 我 呃 得 到 你 咩 ？ 你 自己 睇真 下 嘞 ！ 睇真 下 呢 啲 係咪 止痛丸 嘞 ！
619, 張英才 (M/男), 0, 係 …… 我 知 呃 ！
620, 南紅 (F/女), 0, 冇 錯 喇嘛 ？
621, 張英才 (M/男), 0, 係 ！
622, 南紅 (F/女), 0, 冇 錯 就 食 晒 佢 喇 ！ 嚟 吖 ！ 食 喇 ！ 嚟 吖 ！
623, 張英才 (M/男), 0, 真係 食 呀 ？
624, 南紅 (F/女), 0, 嚟 吖 ！ 食 喇 ！ 嗱 ！ 係咪 即刻 冇 咁 痛 呀 ？
625, 張英才 (M/男), 0, 係 ！ 好似 係 冇 咁 痛 ， 冇 咁 痛 呀 ！ 係 呢 ， 謝 小姐 呀 ？ 點解 你 就 識 咁 多 藥 ， 又 識 打針 㗎 ？ 吓 ？
626, 南紅 (F/女), 0, 哦 ～ 我 未 轉 做 寫字樓工 之前 ， 我 本來 就係 護士 嚟㗎嘛 ！
627, 男 (M/男), 0, 嘩 …… 呢 次 你 重 慘 ！ 呢 隻 係 全 世界 呀 ， 最 重量 嘅 瀉藥 ！
628, 張英才 (M/男), 0, 你 快 啲 同 我 買 四五 打 廁紙 返 嚟 ！
629, 鄭君綿 (M/男), 0, 咩 事 阿繩 ？
630, 張英才 (M/男), 0, 我 又 要 嘞 ！
631, 鄭君綿 (M/男), 0, 哎 ！ 呢 次 要 幾 多 嚿 呀 ？
632, 張英才 (M/男), 0, 畀 住 四 嚿 嚟 先 喇 ！
633, 鄭君綿 (M/男), 0, 四 嚿 呀 ？
634, 鄭君綿 (M/男), 0, 一 、 二 、 三 、 四 ！
635, 鄭君綿 (M/男), 0, 四 點 㗎嗱 ！ 喂 ！ 阿克 ， 夠鐘 換班 嘞 ！ 到 你 嘞 ！ 起身 喇 ！ 換班 ！ 嚟 吖 ！
636, 林彬 (M/男), 0, 吖 ！ 乜 佢 由 今朝早 四點 屙 到 而家 夜晚 四 點 呀 ？
637, 鄭君綿 (M/男), 0, 唔 係 你 估 ？ 醫生 㗎嘛 ！ 連氣 屙 兩 晚 呀 ！ 聽晚 重有 得 畀 我哋 打 㗎 ！ 起身 喇 ！ 去 ……
638, 林彬 (M/男), 0, 認真 冇陰公 ！ 整 鑊 噉 嘅 嘢 畀 我哋 歎 下 ！
639, 林彬 (M/男), 0, 哦 ～ 嚟 嘞 嚟 嘞 ！
640, 林彬 (M/男), 0, 嚟 嘞 ！ 又 要 幾 多 嚿 呀 ？
641, 張英才 (M/男), 0, 再 畀 三 嚿 嚟 添喇 ！
642, 張英才 (M/男), 0, 一 、 二 、 三 ！
643, 李香琴 (F/女), 0, 珍 呀 ？ 你 睇 下 邊個 嚟 咗 ？
644, 俞明 (M/男), 0, 賈 醫生 ！
645, 張英才 (M/男), 0, 畢 生 ！
646, 俞明 (M/男), 0, 乜 你 隻 腳 軟 成 噉 呀 ， 吓 ？
647, 俞明 (M/男), 0, 好聲 ， 好聲 ！
648, 李香琴 (F/女), 0, 點解 唔 見 咗 你 幾 日 ， 一 嚟 到 要 揸 枴杖 呀 ？
649, 俞明 (M/男), 0, 唔 係 食 得 蝦 蟹 多 吖嘛 ？
650, 張英才 (M/男), 0, 唔 係 ！ 啱啱 呢輪 風濕 咋嘛 ！
651, 俞明 (M/男), 0, 風濕 ！
652, 張英才 (M/男), 0, 呀 ， 謝 …… 謝 小姐 ！
653, 南紅 (F/女), 0, 賈 醫生 ， 重 使 唔 使 我 喺 你 藥箱 ， 找 藥 畀 你 食 呀 ？
654, 張英才 (M/男), 0, 哎 ！ 唔 使 嘞 ！ 唔 使 嘞 ！ 唔該 晒 你 呀 ！
655, 李香琴 (F/女), 0, 呀 ！ 馮 先生 ！ 請 過 嚟 坐 ！
656, 雷鳴 (M/男), 0, 好 ……
657, 李香琴 (F/女), 0, 乜 今日 嚟 得 咁 遲 呀 ， 吓 ？
658, 雷鳴 (M/男), 0, 我 專登 去 花舖 買 呢 紮 花 嚟 送 畀 謝 小姐 嘅 ！
659, 雷鳴 (M/男), 0, 謝 小姐 ！ 呢 紮 花 靚 唔 靚 呀 ？
660, 南紅 (F/女), 0, 靚 唔 靚 都 唔 關 我 事 ！
661, 南紅 (F/女), 0, 各位 ， 對唔住 嘞 ！ 我 失陪 ！
662, 張英才 (M/男), 0, 謝 小姐 ！ 謝 小姐 ！
663, 南紅 (F/女), 0, 咩 事 啫 ？ 賈 醫生 ？ 你 既然 又 唔 識 醫 我 ， 又 唔 使 我 畀 藥 你 食 嘞 ， 噉 你 重 拉 住 我 做 咩 啫 ？
664, 雷鳴 (M/男), 0, 哦 ！ 乜 原來 你 呢 個 外國 醫生 ， 唔 懂 醫人 㗎咩 ？ 噉 唔 係 嘞 ， 畢 太 ！
665, 李香琴 (F/女), 0, 點 呀 ？
666, 雷鳴 (M/男), 0, 嗱 ！ 誒 ， 呢道 有 二千 文 ， 你 即刻 同 我 帶 阿珍 去 啲 大 醫生 道 睇 ！
667, 李香琴 (F/女), 0, 多謝 ……
668, 雷鳴 (M/男), 0, 唔 緊要 ！
669, 李香琴 (F/女), 0, 唔好意思 呀 ， 使 你 咁 多 錢 ！
670, 雷鳴 (M/男), 0, 做 醫生 嘅 ， 唔 識 醫人 ， 佢 嘅 身家 ， 多 晒 都 有限 喇 ！
671, 鄭君綿 (M/男), 0, 咩話 ？ 你 要 攞 幾千 文 用 ？
672, 林彬 (M/男), 0, 係 囉 ！
673, 張英才 (M/男), 0, 係 ～
674, 張英才 (M/男), 0, 喂 …… 馮仁暢 嗰 二萬 銀 定 ， 重有 幾 多 呀 ？
675, 林彬 (M/男), 0, 哦 ！ 都 差唔多 用 晒 㗎嘞 ！ 嗱 ， 我哋 就 置 咗 啲 衣服 嘞 ！
676, 鄭君綿 (M/男), 0, 係 囉 ！
677, 林彬 (M/男), 0, 噉 你 扮 醫生 嗰道 就 買 咗 啲 醫療 用具 同埋 藥 呀噉 。
678, 鄭君綿 (M/男), 0, 係 囉 ！
679, 林彬 (M/男), 0, 而家 重有 千零 文 倒 嘅 ……
680, 張英才 (M/男), 0, 唓 ！ 千零 文 ， 有 鬼 用 咩 ？
681, 鄭君綿 (M/男), 0, 阿繩 呀 ？ 你 點解 要 攞 咁 多 錢 用 呀 ？
682, 張英才 (M/男), 0, 唏 ！ 我 都 話 嘞 ！ 今日 我 去 同 阿美珍 睇病 ！ 佢 姐夫 幾乎 開 到 口 同 我 攞 錢 ！ 至 衰 呢 ， 就係 嗰 個 馮策策 㗎嘞 ！
683, 張英才 (M/男), 0, 佢 當 住 美珍 家姐 面前 搵 錢 嚟 躂 我 喎 ！ 哼 ！ 我 條 氣 幾 唔 順 呢 ？ 所以 我 返 嚟 呢 ， 搵 你 兩 位 商量 下 ， 睇 下 喺 邊處 搵 筆 錢 ， 嚟 打 返 嗰 個 馮策策 ！
684, 鄭君綿 (M/男), 0, 哦 ～ 原來 係 噉 呀嘛 ？
685, 鄭君綿 (M/男), 0, 誒 ！ 得 咗 ！ 你 一 提 起 馮策策 呢 ， 我 就 有 噱頭 ！
686, 張英才 (M/男), 0, 點 呀 ？ 點 呀 ？
687, 鄭君綿 (M/男), 0, 嗱 ！ 呢 一 着 呢 ， 叫做 以彼之矛 ， 攻彼之盾 。 馮策策 呢 ， 就係 馮仁暢 個 兒子 吖嘛 ！
688, 張英才 (M/男), 0, 係 呃 ！
689, 鄭君綿 (M/男), 0, 馮策策 搵 錢 躂 你 ， 你 可以 攞 馮仁暢 啲 錢 嚟 躂 返 佢 ！
690, 張英才 (M/男), 0, 咩話 ？ 你 又 想 同 阿馮仁暢 借 錢 呀 ？ 哼 ！ 我 睇 你 想 死 易 過 嘞 ！
691, 鄭君綿 (M/男), 0, 我 唔 係 同 佢 借 ！ 我 係 向 佢 打單 ！
692, 高魯泉 (M/男), 0, 你哋 兩 位 ， 真係 畀 人 打單 ？
693, 鄭君綿 (M/男), 0, 你 估 假 㗎 ？ 嗰 個 嘢 叫做 獨眼龍 ！ 偷 晒 阿加繩 啲 畫 ！
694, 林彬 (M/男), 0, 冇 錯 吖 ！
695, 鄭君綿 (M/男), 0, 叫 我哋 畀 一萬 文 佢 ！ 如果 唔 畀 呢 ， 就 燒 晒 阿加繩 啲 畫 ！
696, 高魯泉 (M/男), 0, 咩咩 咩話 ？ 佢 將 啲 畫 ， 燒 晒 呀 ？
697, 高魯泉 (M/男), 0, 如果 係 噉 ， 我 嗰 二萬 銀 定 ， 咪 化 咗 水 ？
698, 林彬 (M/男), 0, 噉 咪 就係 囉 ！ 所以 我哋 就 特登 嚟 話 畀 你 聽 ！
699, 鄭君綿 (M/男), 0, 係 囉 ！ 阿馮 生 呀 ？ 如果 你 攞 返 呢 筆 畫 ， 經過 你哋 再 一 炒 呢 ， 我 睇 賺 二十萬 都 唔 止 呀 ！ 而家 ， 真係 可惜 嘞 ！
700, 林彬 (M/男), 0, 可惜 ！
701, 高魯泉 (M/男), 0, 吓 ？ 係 噃 ！ 吓 ！ 係 嘞 ！ 就算 我 肯 交 錢 呀 ， 噉 去 邊道 交 畀 佢 呢 ？
702, 鄭君綿 (M/男), 0, 你 同 我 定 ！ 我哋 已經 電話 聯絡 晒 㗎嘞 ！ 聽晚 可以 交易 ！
703, 鄭君綿 (M/男), 0, 你 去 喇 ！
704, 高魯泉 (M/男), 0, 噉 …… 你哋 兩 個 唔 去 呀 ？
705, 鄭君綿 (M/男), 0, 我哋 同 佢 講妥 數 㗎嘞 ！ 你 自己 交錢 畀 佢 喇 ！ 去 喇 ……
706, 高魯泉 (M/男), 0, 阿 …… 獨眼龍 大哥 ， 我 …… 嚟 咗 嘞 ！
707, 張英才 (M/男), 0, 嗯 ！ 錢 呢 ？
708, 高魯泉 (M/男), 0, 呀 ？ 錢 就 帶 咗 嚟 嘞 ， 不過 噉 噃 ！ 我 呢 世 人 睇 錢 ， 重 大 過 個 月光 ！ 噉 你 究竟 有冇 把握 㗎 ？
709, 張英才 (M/男), 0, 誒 ！ 乜 你 個 人 咁 囉嗦 㗎 ？ 你 畀 唔 畀 呀 ， 唔 畀 我 撇 嘞 ！
710, 高魯泉 (M/男), 0, 誒 …… 唔 好 ， 唔 好 ！ 畀 ……
711, 張英才 (M/男), 0, 攞 嚟 喇 ！
712, 高魯泉 (M/男), 0, 哦 ！ 呢道 係 二十 隻 大牛 ！ 你 數 過 喇 ！ 足數 㗎嘞 ！
713, 張英才 (M/男), 0, 好 喇 ！ 信 你 喇 ！
714, 高魯泉 (M/男), 0, 係係 ！ 噉 我 走 嘞 ！ 拜託 晒 呀吓 ！
715, 張英才 (M/男), 0, 咪住 ！
716, 高魯泉 (M/男), 0, 重有 咩 交帶 ？ 吓 ？ 畀 晒 㗎嘞噃 ！
717, 張英才 (M/男), 0, 我 話 你 聽 呀吓 ！ 我 個人 規矩 就 噉樣 嘅 ！ 凡 係 同 人 做 嘢 呢 ， 我 就 要 佔 三 成 佣 嘅 ……
718, 高魯泉 (M/男), 0, 哦 ！ 即係 重 要 畀 多 三千 文 呀 ？
719, 張英才 (M/男), 0, 當然 喇 ！
720, 高魯泉 (M/男), 0, 攞命 嘞 ！
721, 張英才 (M/男), 0, 唔 畀 吖嘛 ？
722, 高魯泉 (M/男), 0, 畀 …… 唔 爭在 嘞 ！ 廿 隻 大牛 都 出 得 嘞 ！
723, 張英才 (M/男), 0, 攞 喇 ！
724, 高魯泉 (M/男), 0, 唔 爭在 呢 六 隻 嘞 ！
725, 張英才 (M/男), 0, 攞 過 嚟 喇 ！
726, 張英才 (M/男), 0, 哼 ！ 你 個 人 都 幾 疏爽 呀吓 ！
727, 高魯泉 (M/男), 0, 麻麻哋 啫 ！
728, 張英才 (M/男), 0, 好 嘞 ！ 噉 你 過 兩 日 呢 ， 就 去 阿鄧 道 攞 啲 畫 喇 ！ 係 噉 話 喇 ！
729, 高魯泉 (M/男), 0, 唔該 ……
730, 高魯泉 (M/男), 0, 呢 趟 慘 嘞 ！ 狗場 唔 見 咗 廿 六 隻 狗仔 都 已經 慘 嘞 ！ 唔 講 話 我 廿六 隻 大牛 ！
731, 女 (F/女), 0, 賈 醫生 ！
732, 雷鳴 (M/男), 0, 六姑姐 ， 呢 啲 你 嘅 ！
733, 女 (F/女), 0, 哦 ！ 多謝 噃 ！
734, 雷鳴 (M/男), 0, 四 姑姐 ！ 呢 啲 你 嘅 ！
735, 女 (F/女), 0, 多謝 ！
736, 雷鳴 (M/男), 0, 畢 生 、 畢 太 ！
737, 俞明 (M/男), 0, 呀 ？
738, 雷鳴 (M/男), 0, 呢 啲 係 你哋 倆 位 嘅 ！
739, 李香琴 (F/女), 0, 多謝 …… 使 咁 多 錢 ……
740, 女 (F/女), 0, 咁 客氣 呀 ？
741, 雷鳴 (M/男), 0, 美珍 呀 ？ 呢 一 份 係 嘅 ！ 你 鍾 唔 鍾意 呀 ？
742, 南紅 (F/女), 0, 唓 ！ 我 都 唔 知道 裡面 係 咩 嘢 ， 我 點 知 我 鍾 唔 鍾意 㗎 ？
743, 張英才 (M/男), 0, 係 呃 ！ 唔通 你 得 個 空盒 ， 都 要 人哋 鍾意 咩 ？
744, 俞明 (M/男), 0, 賈 醫生 ！ 坐 喇 ……
745, 李香琴 (F/女), 0, 請 坐 ……
746, 雷鳴 (M/男), 0, 賈 醫生 ！ 乜 近來 ， 冇 咩 生意 咩 ？
747, 張英才 (M/男), 0, 咩 …… 咩 冇 生意 呀 ？
748, 雷鳴 (M/男), 0, 如果 唔 係 ， 就 嚟 聖誕節 ， 點解 唔 買 多少 聖誕 禮物 嚟 呀 ？
749, 張英才 (M/男), 0, 哦 ！ 乜 就 嚟 係 聖誕節 咩 ？
750, 雷鳴 (M/男), 0, 你 唔 使 詐諦 嘞 ！ 如果 你 冇 錢 ， 噉 呀 ， 誒 …… 我 借 五百 文 畀 你 ！ 你 係噉意 呀 ， 都 買 多少 禮物 畀 美珍 小姐 咧 ！ 嗱 ！
751, 雷鳴 (M/男), 0, 唔 使 怕醜 㗎 ！ 攞 喇 ！ 追 女仔 呢 ， 係 要 使 下 ……
752, 張英才 (M/男), 0, 阿四姐 呀 ？
753, 女 (F/女), 0, 吓 ？
754, 張英才 (M/男), 0, 唔該 你 幫 我 開門 吖 ！
755, 女 (F/女), 0, 哦 ！
756, 張英才 (M/男), 0, 誒 ， 咪住 ！ 呢 五百 文 ， 係 打賞 畀 你哋 嘅 ！
757, 男 (M/男), 0, 吓 ？ 打賞 畀 我哋 㗎 ？
758, 張英才 (M/男), 0, 係 ！
759, 男 (M/男), 0, 多謝 ……
760, 張英才 (M/男), 0, 呢 戙 呢 ， 係 你 兩 個 嘅 ！
761, 女 (F/女), 0, 多謝 ！ 點 好意思 呀 ？
762, 張英才 (M/男), 0, 呢 戙 呢 ， 係 你 兩 位 嘅 ！
763, 女 (F/女), 0, 乜 咁 多謝 呀 ？ 賈 醫生 ？
764, 張英才 (M/男), 0, 唔 使 客氣 ！
765, 張英才 (M/男), 0, 呀 ， 呢 戙 呢 ， 你哋 兩 位 㗎吓 ！
766, 李香琴 (F/女), 0, 賈 醫生 ， 你 做 乜 咁 客氣 呀 ？ 使 咁 多 錢 ， 怎 好意思 呀 ？
767, 張英才 (M/男), 0, 冇 幾 多 啫 ！
768, 張英才 (M/男), 0, 呢 戙 呢 ， 你 兩 位 嘅 ！
769, 女 (F/女), 0, 哎吔 ！ 咁 多謝 呀 ？
770, 張英才 (M/男), 0, 誒 ！ 你 唔 使 驚 呀 ， 我 唔 係 送 畀 你 㗎 ！ 我 呢 戙 禮物 呢 ， 係 送 畀 謝 小姐 嘅 ！
771, 雷鳴 (M/男), 0, 吓 ？
772, 張英才 (M/男), 0, 誒 ， 你 講 得 啱 噃 ！ 追求 女仔 呢 ， 係 要 使 啲 錢 ， 送 啲 禮 至 得 㗎嘛 ！ 不過 噉 ！ 如果 送禮 呢 ， 起碼 要 成 戙 至 得 㗎嘛 ！
773, 張英才 (M/男), 0, 好似 你 噉 ， 一 兩 件 ， 未免 太 寒酸 啲 噃 ！
774, 張英才 (M/男), 0, 阿 …… 謝 小姐 呀 ， 誒 ， 我 呢 戙 裡面 呢 ， 有 化妝品 、 衣料 、 手袋 、 禮卷 ， 樣樣 俱全 ， 望 求 笑納 ！
775, 南紅 (F/女), 0, 對唔住 嘞 ！ 我 樣樣 都 唔 要 ！
776, 女 (F/女), 0, 阿珍 呀 ？
777, 李香琴 (F/女), 0, 馮 生 ……
778, 雷鳴 (M/男), 0, 咩 事 呀 ……
779, 李香琴 (F/女), 0, 佢 兩 個 有 啲 緊要 嘢 傾 ， 你 唔 好 出去 阻 住 佢哋 嘞 ！
780, 雷鳴 (M/男), 0, 就係 緊要 ， 我 先 出去 ！
781, 李香琴 (F/女), 0, 誒 ， 唔 好 呀 …… 而家 當 我哋 有 緊要 嘢 傾 ， 你 過 嚟 吖 ……
782, 張英才 (M/男), 0, 謝 小姐 …… 其實 我 個 樣 同 畢加繩 一樣 嘅啫 ！ 而且 我 又 有錢 過 佢 ， 謝 小姐 呀 ， 點解 你 咁 鍾意 佢 ， 又 咁 憎 我 嘅 呢 ？
783, 南紅 (F/女), 0, 你 兩 個 怎 同 呀 ？ 畢加繩 係 一 個 有 高貴 氣質 嘅 藝術家 ， 而 你 呢 ， 係 一 個 下流 庸俗 嘅 市儈佬 ！
784, 張英才 (M/男), 0, 你 話 有 咩 理由 至 得 㗎 ？ 有 乜 理由 得 㗎࠿ ！ 吖 ！ 我 咁 有錢 ， 佢 反而 唔 鍾意 我 喎 ！ 佢 重 話 我 下流 庸俗 ！ 哼 ！
785, 張英才 (M/男), 0, 佢 偏偏 呢 ， 就 鍾意 嗰 個 窮鬼 ！ 哼 ！ 你 話 吖 ？ 我 同 佢 有 乜嘢 分別 呀 ？ 我 不過 多 咗 撇 鬚 ， 戴 返 眼鏡 嘅啫 ！ 有 咩 唔 好 得 㗎 ？
786, 林彬 (M/男), 0, 哈 ！ 我 知 嘞 ！
787, 鄭君綿 (M/男), 0, 吓 ？
788, 林彬 (M/男), 0, 嗰 個 謝 小姐 ， 前世 梗係 叫 阿蘭 定 嘞 ！
789, 鄭君綿 (M/男), 0, 點解 呢 ？
790, 林彬 (M/男), 0, 開講 都 有 話 ， 阿蘭 賣 豬 一 千 唔 賣 就 賣 八百 吖嘛 ！
791, 鄭君綿 (M/男), 0, 係 呀 ， 係 呀 ！
792, 林彬 (M/男), 0, 係 囉 ！
793, 張英才 (M/男), 0, 喂 …… 阿鄧陣先 ， 阿李泰克 ！ 我我 諗 過 嘞 ， 為 咗 我 嘅 愛情 同埋 我 嘅 幸福 呢 ， 我 真係 唔 係 幾 願 做 呢 個 賈 醫生 ！ 我 寧願 做 返 畢加繩 ！
794, 鄭君綿 (M/男), 0, 喂 …… 你 話 咩話 ？
795, 張英才 (M/男), 0, 冇 嘢 呀 ， 我 又 想 將 呢 件 事 ， 講 畀 阿美珍 聽 囉 ！
796, 鄭君綿 (M/男), 0, 誒 …… 過 兩 日 ， 就係 你 嘅 畫展 開 嘞噃 ！ 你 而家 重 諗 埋 呢 啲 嘅 嘢 ？
797, 鄭君綿 (M/男), 0, 如果 你 諗開 呢 ， 唔該 你 諗 埋 我哋 三 個 ， 穿 起 有 冧把 嘅 衫 ！ 坐 喺 赤柱 監房 裡面 嗰 種 滋味 咧 ！
798, 林彬 (M/男), 0, 冇 錯 嘞 ！
799, 張英才 (M/男), 0, 哦 ！ 不過 ， 佢 話 到 明 唔 鍾意 我 呢 個 賈到極 㗎噃 ！ 噉 …… 點算 呢 ？
800, 鄭君綿 (M/男), 0, 變 做 畢加繩 呢 ， 你 就 唔 好 諗 嘞 ！ 而家 我 教 條 獨步 單方 畀 你 喇 ！
801, 張英才 (M/男), 0, 咩 獨步 單方 呀 ？
802, 鄭君綿 (M/男), 0, 嗱 ！ 據 我 所 知 呢吓 ， 阿謝 小姐 呢 ， 過 幾 日 就 生日 ！ 噉 我哋 將 所有 嘅 錢 ， 買 隻 大 嘅 鑽石 戒指 ， 你 呢 ， 就 實行 向 佢 求婚 ！
803, 鄭君綿 (M/男), 0, 女仔 嘅 嘢 呀 ？ 多數 呢 ， 初初 都 係 刁橋扭擰 嘅 ！ 但係 一 見 到 結婚 戒指 呢 ， 就 yesalright 㗎嘞 ！
804, 林彬 (M/男), 0, 冇 錯 嘞 ！
805, 張英才 (M/男), 0, 喔 ！ 如果 佢 唔 yes a1right 又 點 呀 ？
806, 林彬 (M/男), 0, 係 囉 ！ 冇 錯 嘞 ！ 噉 點 呀 ？
807, 張英才 (M/男), 0, 嗱 ！ 唔啱 噉 嘞 ！ 大家 講明 嘞 ！ 如果 美珍 生日 ， 我 求婚 成功 嘅 ， 噉 我 就 繼續 扮 落去 吖 ！
808, 張英才 (M/男), 0, 但係 萬一 如果 佢 唔 應承 嘅呢 ， 噉 我 幾大 講明 畀 佢 聽 㗎 ！ 好 唔 好 ？
809, 鄭君綿 (M/男), 0, 噉 到 而家 ， 唯有 呢 個 辦法 喇 ！ 喂 ！
810, 鄭君綿 (M/男), 0, 不過 阿克 呀 ， 由 今晚 起 呢 ， 我哋 實行 晚晚 分開 嚟 祈禱 ， 嗱 我 呢 ， 係 拜 關帝 、 聖母 ， 你 呢 ， 就 拜 觀音 、 耶穌 ！
811, 鄭君綿 (M/男), 0, 老虎魚蝦蟹 呢 ， 都 要 保佑 阿謝 小姐 答應 佢 嘅 婚事 呀 ！ 如果 唔 係 呀 ， 我哋 入 到 赤柱 ， 着 嗰 啲 冧把衫 呢 ， 我哋 咁 大 隻 添 ！
812, 鄭君綿 (M/男), 0, 實行 聽 拉柴 倒 ！
813, 林彬 (M/男), 0, 冇 錯 嘞 ！
814, 張英才 (M/男), 0, 做 乜 鬼 呀 ？
815, 張英才 (M/男), 0, 咩 呀 ？
816, 鄭君綿 (M/男), 0, 喂 呀 ， 你 隻 戒指 ， 袋 好 未 呀 ？ 呢 趟 ， 你 把 口 呀 ， 認真 (2)  要 啷 過 鈾 至 得 呀 ！ 缸瓦船打老虎 ， 盡地呢煲 㗎嘞 ！
817, 張英才 (M/男), 0, 我 已經 夠 緊張 㗎嘞 ！ 唔 好 嚇 我 喇 ！ 戒指 喺 邊處 呢 ？ 喺 道 ！
818, 鄭君綿 (M/男), 0, 得 嘞 ！ 我 驚 你 唔 見 咗 吖嘛 ！
819, 女 (F/女), 0, 馮 生 ， 叻仔 呀 ！
820, 李香琴 (F/女), 0, 係 呀 ， 係 好 叻仔 呀 ！
821, 俞明 (M/男), 0, 對唔住 呀 ！
822, 李香琴 (F/女), 0, 唏吔 ！ 做 咩 事 啫 ？
823, 俞明 (M/男), 0, 我 有 個 秘密 要 講 畀 你 知 ！
824, 李香琴 (F/女), 0, 我 又 有 個 秘密 要 話 畀 你 聽 呀 ！
825, 俞明 (M/男), 0, 吓 ？ 你 又 係 ？
826, 李香琴 (F/女), 0, 嗯 ！
827, 俞明 (M/男), 0, 你 講 先 吖 ！
828, 李香琴 (F/女), 0, 呢 ， 頭先 我 同 阿馮策策 傾開 ， 原來 佢 今晚 帶 咗 隻 戒指 嚟 ， 向 我哋 阿珍 求婚 呀 ！
829, 俞明 (M/男), 0, 吓 ？ 我 又 係 想 話 畀 你 聽 ！ 原來 嗰 個 賈 醫生 又 係 帶 咗 隻 戒指 嚟 求婚 喎 ！
830, 李香琴 (F/女), 0, 噉 嗰 隻 戒指 有 多 大 㗎 ？
831, 俞明 (M/男), 0, 我 諗 …… 我 諗 大概 都 三四 卡 喇 ！
832, 李香琴 (F/女), 0, 嘩 ！ 馮策策 嗰 隻 又 係 三四 卡 㗎喎 ！
833, 俞明 (M/男), 0, 吓 ？ 又 係 三四 卡 ？
834, 李香琴 (F/女), 0, 係 囉 ！
835, 俞明 (M/男), 0, 死 嘞 ， 噉 陣間 應承 邊個 好 呀 ？
836, 李香琴 (F/女), 0, 噉 點 呀 ？ 呀 ！ 我 諗 到 嘞 ！ 橫掂 我哋 而家 未 摸 清楚 佢 兩 個 嘅 底 ！
837, 李香琴 (F/女), 0, 一陣間 呢 ， 我哋 實行 學 拍賣行 噉 ， 將 阿珍 開投 ， 等 佢哋 價高者得 ， 噉 咪 同時 知道 佢哋 邊個 空心老倌 ， 邊個 係 有錢 囉 ！
838, 俞明 (M/男), 0, 係 喎 ！ 都 係 你 聰明 ！
839, 李香琴 (F/女), 0, 梗係 喇 ！
840, 眾 (X/不明), 0, 嚟 嘞 ……
841, 鄭君綿 (M/男), 0, 嚟 嘞 ， 嚟 嘞 ！
842, 張英才 (M/男), 0, 謝 小姐 ！
843, 雷鳴 (M/男), 0, 做 咩 呀 ， 你 ？
844, 張英才 (M/男), 0, 你你你 ， 做 咩 阿 你 ， 吓 ？
845, 張英才 (M/男), 0, 謝 小姐 ， 我 恭祝 你 ， 生辰 快樂 ！
846, 雷鳴 (M/男), 0, 謝 小姐 ， 我 恭祝 你 ， 快樂 生辰 ！
847, 張英才 (M/男), 0, 謝 小姐 ， 你 今日 簡直 係 天仙化人 一樣 ！
848, 雷鳴 (M/男), 0, 唔 係 啫 ！ 你 簡直 係 靚 過 天仙化人 ！
849, 南紅 (F/女), 0, 你 兩 位 啲 說話 講完 未 㗎 ？ 如果 講完 ， 我 要 去 招呼 客人 嘞 ！
850, 張英才 (M/男), 0, 未 呀 ！ 阿謝 小姐 ！ 誒 ， 趁 你 今日 未 吹 生日 蠟燭 之前 呢 ， 我 有 句 好 秘密 嘅 說話 要 ， 先 要 同 你 講 ！
851, 南紅 (F/女), 0, 哦 ？
852, 雷鳴 (M/男), 0, 謝 小姐 呀 ？ 我 又 有 一 句 ， 好 秘密 嘅 說話 ， 要 比 任何 人 講 先 嘅 ！
853, 張英才 (M/男), 0, 咪住 ！ 我 講 先 ……
854, 雷鳴 (M/男), 0, 我 講 先 ……
855, 南紅 (F/女), 0, 咪 嘈 ！ 咪 嘈 ！ 咪 嘈 ！
856, 南紅 (F/女), 0, 你哋 兩 個 有 咩 說話 ， 就 即管 講 ！ 因為 我 覺得 ， 我 同 你哋 兩 個 之間 ， 根本 就 冇 秘密 ！
857, 張英才 (M/男), 0, 謝 小姐 呀 ？ 誒 ， 我 唔 怕 老實 同 你 講 吖 ！ 我 今日 嚟 ， 係 準備 向 你 求婚 㗎 ！
858, 雷鳴 (M/男), 0, 我 都 係 呀 ！ 我 已經 帶 埋 戒指 嚟 添㗎嘞 ！
859, 南紅 (F/女), 0, 哦 ～ 原來 你 兩 個 嘅 秘密 ， 就係 今晚 想 向 我 求婚 呀嘛 ？
860, 雷鳴 (M/男), 0, 係 呀 ！ 冇 錯 ！ 謝 小姐 ！
861, 張英才 (M/男), 0, 不過 噉 噃 ， 你 千祈 就 唔 好 應承 佢 ！ 要 答應 我 呀 ……
862, 雷鳴 (M/男), 0, 唔 係 啫 ！ 應承 我 ……
863, 南紅 (F/女), 0, 咪 嘈 ！ 你 兩 個 唔 使 爭 ！ 我 兩 個 都 唔 應承 ！
864, 眾 (X/不明), 0, 吓 ？
865, 李香琴 (F/女), 0, 咪住 ！
866, 李香琴 (F/女), 0, 哎吔 ！ 阿珍 ， 人哋 送 嘢 畀 你 ！ 你 唔 要 就 太過 額次次 啲 嘅 ……
867, 李香琴 (F/女), 0, 賈 醫生 ！ 馮 生 ！ 我 代替 我 個 妹 收 咗 佢 ！ 多謝 你哋 噃 ！
868, 南紅 (F/女), 0, 家姐 ！ 我 ……
869, 李香琴 (F/女), 0, 咪 嘈 喇 ！
870, 張英才 (M/男), 0, 係 呢 ， 阿畢 太 呀 ？ 噉 你 兩 隻 戒指 都 收 晒 我哋 嘞 ！ 你 打算 應承 邊 一 個 婚事 呀 ？
871, 雷鳴 (M/男), 0, 係 囉 ！ 應承 邊個 嘅 婚事 呀 ？ 你哋 唔 使 心急 ！ 呢 隻 戒指 呢 ， 我 祇 不 過 當 係 你哋 送 畀 阿珍 嘅 生曰 禮物 ， 我 收 咗 佢 啫 ！
872, 張英才 (M/男), 0, 吓 ？
873, 南紅 (F/女), 0, 家姐 ！
874, 李香琴 (F/女), 0, 阿準 ！ 拉開 佢 ！ 至於 阿珍 嫁 畀 邊個 呢 ， 我 暫時 都 唔 能夠 決定 ！
875, 眾 (X/不明), 0, 吓 ？
876, 李香琴 (F/女), 0, 開講 有 話 ， 一 女 不 能 配 二 夫 ， 所以 我 現在 學 人哋 拍賣行 噉 ， 大家 開心見誠 出錢 ， 價高者得 ！
877, 張英才 (M/男), 0, 喂 ！ 點 呀 ？
878, 林彬 (M/男), 0, 係 囉 ！
879, 張英才 (M/男), 0, 點 呀 ， 而家 點 啫 ？
880, 李香琴 (F/女), 0, 你 懂 咩 嘢 吖 ！ 如果 唔 係 噉 ， 點 知道 邊個 有錢 吖 ！
881, 雷鳴 (M/男), 0, 我我 而家 點 呢吓 ？
882, 男 (M/男), 0, 唓 ！ 怕 咩 啫 ？ 你 大把 錢 ！ 咪 同 佢 鬥 過 囉 ！
883, 男 (M/男), 0, 係 囉 ！ 同 佢 鬥 過 ！
884, 男 (M/男), 0, 鬥 吖 ！
885, 雷鳴 (M/男), 0, 哦 ……
886, 張英才 (M/男), 0, 喂 ！ 點 呀 ？ 諗 到 未 呀 ？ 啲 呀 想 到 冇
887, 林彬 (M/男), 0, 快 啲 諗 喇 ！ 諗 咁 耐 㗎啫 ？
888, 張英才 (M/男), 0, 諗 到 未 啫 ？
889, 鄭君綿 (M/男), 0, 有 …… 一陣間 ， 你 即管 出錢 ！ 幾大 都 要 多 過 馮策策 ！
890, 張英才 (M/男), 0, 誒 …… 我 邊處 有 錢 得 㗎 ！
891, 林彬 (M/男), 0, 空 㗎嘛 ！
892, 鄭君綿 (M/男), 0, 呢 ！ 你 唔 記得 咩 ？ 上 一 次 呀 ， 我哋 詐諦 話 失 左 一 幫 畫 。 咪 呃 咗 佢 老豆 幾萬 銀 ！ 而家 即管 出 過 第 二 個 噱頭 ！ 照辦煮碗 ！
893, 眾 (X/不明), 0, 係 噃 ！
894, 李香琴 (F/女), 0, 各位 ， 各位 ！
895, 李香琴 (F/女), 0, 而家 公開 拍賣 婚姻 嘅 儀式 開始 ！ 請 兩 位 當事人 出價 ！
896, 鄭君綿 (M/男), 0, 嗱 ！ 你哋 兩 個 呀 ， 即管 出錢 ！ 我 過去 嗰便 打 電話 ！
897, 俞明 (M/男), 0, 喂喂 ！ 邊個 想 出價 就 即管 出 呀 ！ 有 價錢 即管 出 ， 唔 好 客氣 嘞喂 ！ 邊個 出 呀 ？ 邊個 出 ？
898, 高魯泉 (M/男), 0, 喂 ！ 邊位 呀 ？
899, 鄭君綿 (M/男), 0, 馮 先生 呀嘛 ？ 我 係 阿鄧 呀 ！ 我 報告 一 個 好 重要 嘅 消息 畀 你 聽 呀 ！
900, 鄭君綿 (M/男), 0, 而家 呢 ， 我 喺 一 間 秘密 嘅 拍賣所 裡便 ， 發覺 咗 畢加繩 一 批 舊畫 ！ 呢 批 舊畫 呢吓 ， 我 認為 呀 ， 係 佢 平生 嘅 傑作 嚟 ！
901, 張英才 (M/男), 0, 誒 ， 我 出 ， 一 千 ！
902, 俞明 (M/男), 0, 哦 ！ 一 千 ！
903, 李香琴 (F/女), 0, 一 千 ！
904, 俞明 (M/男), 0, 馮 生 ！ 點 呀 ？ 一 千 噃 ！
905, 男 (M/男), 0, 出錢 喇 ！ 二 千 喇 ！ 快 啲 喇 ！ 出錢 喇 ！
906, 雷鳴 (M/男), 0, 我 出 二 千 ！
907, 俞明 (M/男), 0, 哦 ！ 馮 先生 出 二千 ！
908, 李香琴 (F/女), 0, 二千 ！
909, 俞明 (M/男), 0, 二千 ！
910, 張英才 (M/男), 0, 我 三千 ！
911, 雷鳴 (M/男), 0, 我 出 四千 ！
912, 俞明 (M/男), 0, 四 ！
913, 鄭君綿 (M/男), 0, 而家 有 好 多 人 畀 緊 價 呀 ！ 嗱 ！ 我 唔 知 你 要 唔 要 ！ 如果 你 呢吓 ， 我 即刻 同 你 追 返 返嚟 ！
914, 高魯泉 (M/男), 0, 吓 ？ 乜 有 件 噉 嘅 事 咩 ？ 呀 ！ 我 要 呀 ！ 我 要 呀 ！ 佢 要 幾 多 錢 呀 ？
915, 鄭君綿 (M/男), 0, 而家 呀 ？ 你 等 一陣 先 呀 ！
916, 張英才 (M/男), 0, 萬四 ！
917, 俞明 (M/男), 0, 萬四 ！
918, 雷鳴 (M/男), 0, 萬五 呀 ！
919, 俞明 (M/男), 0, 萬五 ！
920, 張英才 (M/男), 0, 萬六 ！
921, 鄭君綿 (M/男), 0, 而家 叫 萬六 嘞 ！
922, 高魯泉 (M/男), 0, 吓 ？ 乜 萬六 銀 咁 貴 呀 ？ 有 幾 多 幅 呀 ？
923, 俞明 (M/男), 0, 幅 呀呀 ？ 幅 呀 ？ 幅 就 有 好 多 幅 呀 ， 你 要 咁 多 幅 有 咁 多 幅 ！ 阿馮 先生 呀 ？
924, 俞明 (M/男), 0, 你 咁 多 錢 都 使 得 去 嘞 ！ 唔 爭在 嗰 啲 喇 ！ 唔 係 陣間 畀 人 頂爛市 ， 重 糟 添 ！
925, 高魯泉 (M/男), 0, 吓 ？ 頂爛市 ？ 呀 ， 係 噃 …… 好 喇 ！ 我 要 ， 我 要 呀 ！
926, 鄭君綿 (M/男), 0, 喔 ！ 好 呀 ！ 嗱 ！ 噉 一言為定 嘞喎 ！ 我 就 即刻 嚟 攞 錢 嘞 ！ 得 咗 ！
927, 俞明 (M/男), 0, 賈 醫生 出 萬六 ！
928, 李香琴 (F/女), 0, 萬六 ……
929, 鄭君綿 (M/男), 0, 擺掂 ！ 搞掂 ！
930, 張英才 (M/男), 0, 點 呀 ？
931, 鄭君綿 (M/男), 0, 萬六 ！ 萬六 ！
932, 雷鳴 (M/男), 0, 死 嘞 ！ 死 嘞 ！ 佢 出 萬六 ！ 我 嘅 本 得 萬五 銀 ， 點算 呢 ？
933, 男 (M/男), 0, 唓 ！ 你 唔 會 即刻 打 電話 畀 你 父親 ， 詐生賴死 ， 出 佢 個 噱頭 咩 ？
934, 雷鳴 (M/男), 0, 係 噃 ！ 吓 ！ 咪住 ！ 我 打 個 電話 先 ！
935, 俞明 (M/男), 0, 喔 ！ 佢 打 個 電話 先 喎 ！
936, 雷鳴 (M/男), 0, 爸爸 呀 ？ 誒 ， 爸爸 呀 ？ 我 有 單 生意 ， 有 成 五 分 利錢 嘅 ！ 我 爭 五千 文 ， 今晚 成交 ！ 你 先 借 住 畀 我 先 ． 好 嘛 ？ 哦 ！
937, 雷鳴 (M/男), 0, 噉 我 而家 即刻 返 嚟 攞 囉喎 ！ 好 ！ 係 噉 喇 ！
938, 雷鳴 (M/男), 0, 我 出 二萬 ！
939, 俞明 (M/男), 0, 哦 ～ 二萬 ！
940, 李香琴 (F/女), 0, 二萬 ！
941, 張英才 (M/男), 0, 點 呀 ？
942, 鄭君綿 (M/男), 0, 咪住 ， 咪住 ！ 我 又 去 打 電話 ！
943, 林彬 (M/男), 0, 吓 ？
944, 鄭君綿 (M/男), 0, 你 叫 佢 等 一陣 ！
945, 俞明 (M/男), 0, 二萬 …… 咪住 ！
946, 張英才 (M/男), 0, 等 陣 ， 等 陣 ！
947, 俞明 (M/男), 0, 哦 ！ 又 到 賈 醫生 kai1 maau1 喎 ！
948, 鄭君綿 (M/男), 0, 喂 ， 喂 ！ 馮 先生 呀嘛 ？ 馮 先生 ！ 呢 趟 弊 嘞 ！ 多 咗 個 衰人 晾價 ！ 而家 起 到 二萬一 銀 ！
949, 高魯泉 (M/男), 0, 咩話 ？ 邊個 龜蛋 咁 衰 呀 ？ 晾高 晒 啲 價 ？
950, 鄭君綿 (M/男), 0, 係 ！ 冇 錯 ！ 嗰 隻 正 龜蛋 ！ 阿阿馮 生 呀 ？ 我 睇 二萬一 銀 ， 呢 批 貨 呢 ， 都 係 抵 嘅 ！ 不如 要 咗 佢 喇 ， 好 嘛 ？ 吓 ？ 要 呀 ？ 嗱 ！ 噉 又 一言為定 嘞 喎 ！ 吓 ？ 我 即刻 嚟 攞 錢 ！
951, 俞明 (M/男), 0, 時間 就 到 …… 馮 先生 出 到 二萬 …… 預備 扑 ！
952, 鄭君綿 (M/男), 0, 咪住 ， 咪住 ！ 我哋 出 二萬一 ！
953, 雷鳴 (M/男), 0, 呀 ？
954, 高魯泉 (M/男), 0, 策策 呀 ？ 二萬五 呀 ？ 哦 ！ 係否 有 五 分 錢 利息 㗎 ？ 好 喇 ！ 好 喇 ！ 返 嚟 攞 喇 ！
955, 高魯泉 (M/男), 0, 阿鄧 呀 ？ 吓 ？ 嗰 個 龜蛋 出 到 二萬六 呀 ？ 幾大 就 幾大 喇 ！ 我哋 殺 ！
956, 高魯泉 (M/男), 0, 策策 呀 ？ 三萬 呀 ？ 喂 ！ 穩 唔 穩陣 㗎 ？ 哦 ！ 好 喇 ！ 為 咗 利息 份上 ， 你 返 嚟 攞 喇 ！
957, 高魯泉 (M/男), 0, 吓 ？ 個 龜蛋 出 到 三萬一 呀 ？ 人 爭點氣 ， 佛爭爐香 ！ 我哋 要 ！ 我哋 要 呀 ！
958, 高魯泉 (M/男), 0, 吓 ？ 咩話 ！ 三萬五 呀 ？
959, 高魯泉 (M/男), 0, 咩話 ？ 你 又 係 三萬五 呀 ？
960, 高魯泉 (M/男), 0, 好 喇 ， 好 喇 ！ 你哋 兩 個 一起 返 嚟 攞 喇 ！
961, 李香琴 (F/女), 0, 好 ！ 現在 成交 ， 三萬五 ！
962, 眾 (X/不明), 0, 嘩 ！ 三萬五 呀 ……
963, 李香琴 (F/女), 0, 可惜 嘅呢 ， 就係 雙方 同價 ！ 仍 未 決定 鹿死誰手 ！ 但係 ， 根據 我哋 拍賣行 嘅 規矩 ， 就要 現錢 交易 ！
964, 俞明 (M/男), 0, 冇 錯 ！
965, 李香琴 (F/女), 0, 所以 現在 請 雙方 嘅 主事人 ， 即刻 拎 現錢 出嚟 ！ 邊個 交 錢 先 ， 我 個 妹 就 嫁 畀 邊個 ！
966, 雷鳴 (M/男), 0, 噉 而家 點 呀 ？
967, 男 (M/男), 0, 唏 ！ 有 乜 點 啫 ？ 你 咪 而家 即刻 返去 攞 錢 囉 ！
968, 男 (M/男), 0, 係 囉 ！ 快 啲 返去 攞 喇 ！
969, 男 (M/男), 0, 去 喇 ！
970, 雷鳴 (M/男), 0, 誒 ！ 咪住 ！ 等 埋 我 ！ 我 即刻 返 屋企 攞 錢 ！
971, 高魯泉 (M/男), 0, 喂 ！ 乜 呢 單 生意 咁 刺激 㗎 ？ 要 即刻 攞 現水 嘅 ……
972, 鄭君綿 (M/男), 0, 唏 ！ 拍賣行 嘅 規矩 就 梗係 噉 㗎喇嘛 ！
973, 高魯泉 (M/男), 0, 喂 ！ 你 知 呀 ， 我 啲 銀紙 啱啱 熨 起 呀 ， 重 滾熱辣 㗎 ！
974, 鄭君綿 (M/男), 0, 誒 ！ 你 定 啲 嚟喇 ！ 聽日 重有 好 多 畀 你 熨 ！ 攞 嚟 喇 ！
975, 高魯泉 (M/男), 0, 喂 ， 咪住 ， 我 諗 下 呢 ， 都 係 同埋 你 去 好 啲 嘅 ！ 我哋 而家 去 吖 去 吖 ！
976, 鄭君綿 (M/男), 0, 哎 …… 咪住 ， 咪住 ！ 呢 個 架步 呢 ， 係 黑市 嚟嘅 …… 外人 唔 入 得 去 㗎 ！
977, 高魯泉 (M/男), 0, 哦 ！
978, 鄭君綿 (M/男), 0, 裡面 冚辦爛 都 係 黑 嘢 嚟㗎嘛 ！ ！
979, 高魯泉 (M/男), 0, 黑 嘢 ？
980, 鄭君綿 (M/男), 0, 係 ！
981, 高魯泉 (M/男), 0, 賣 鴉片 㗎 ？
982, 鄭君綿 (M/男), 0, 唔 係 鴉片 嗰 啲 黑 ！ 即係 話 呢 啲 畫 呢 ， 冚辦爛 偷 返 嚟 噉 解 ！ 誒 ！ 唔 好 講 咁 多 嘞 ！ 你 信 我 ！ 兩 個 鐘頭 你 嚟 我 屋企 攞 畫 ！ 係 噉 話 喇 ！
983, 高魯泉 (M/男), 0, 喂 …… 錢 呀 喂 ！
984, 雷鳴 (M/男), 0, 呀 ， Daddy ！ Daddy ！ 頭先 打 電話 嗰陣時 呢 ， 搞掂 晒 ！ 唔該 你 即刻 開 夾萬 ， 攞 三萬五 銀 畀 我 ！
985, 高魯泉 (M/男), 0, 你 又 要 攞 三萬五 銀 現錢 ？ 嗰 啲 現錢 ， 畀 嗰 個 嘢 ， 攞 晒 嘞 ！ 我 開 支票 畀 你 吖 ！
986, 雷鳴 (M/男), 0, 吓 ？ 乜 得 支票 咋 ？
987, 李香琴 (F/女), 0, 呀 ！ 對唔住 嘞 ！ 根據 我哋 拍賣行 嘅 規矩 ， 係 即 收 現款 ， 支票 作廢 ！
988, 雷鳴 (M/男), 0, 吓 ？
989, 李香琴 (F/女), 0, 各位 靜 啲 靜 啲 ！ 而家 我 正式 宣佈 ， 呢 一 次 拍賣 結果 ， 係 由 賈 醫生 以 三萬五 銀 成交 ！ 即係 講 ， 我 個 妹 同 賈 醫生 ， 正式 定婚 ！
990, 張英才 (M/男), 0, 謝 小姐 ！
991, 南紅 (F/女), 0, 咩 事 呀 ？
992, 張英才 (M/男), 0, 你 知 唔 知 呀 ？ 而家 我 贏 咗 呀 ！ 你 家姐 應承 將 你 嫁 畀 我 呀 ！
993, 南紅 (F/女), 0, 對唔住 嘞 ！ 我 家姐 答應 你 ， 叫 我 家姐 嫁 你 喇 ！ 我 係 一 個 人 ， 唔 係 一 件 貨 ！ 你哋 有 咩 權利 將 我 拍賣 吖 ？
994, 張英才 (M/男), 0, 謝 小姐 ……
995, 南紅 (F/女), 0, 你 唔 喺 嗰道 買 人 ， 追 嚟 呢道 做 咩 吖 ？
996, 張英才 (M/男), 0, 謝 小姐 ， 所以 我 追 出 嚟 ， 向 你 解釋 呢 ！ 我 並 唔 係 存心 ， 想 話 將 你 當 係 一 件 貨 噉 買 返 嚟 㗎 ！
997, 張英才 (M/男), 0, 我 噉 做 法 ， 無非 都 係 想 喺 馮策策 手上 ， 搶 返 你 過 嚟 啫 ！ 謝 小姐 ， 我 的而且確 ， 係 真心 愛 你 㗎 ！ 點解 你 會 咁 討厭 我 ？
998, 南紅 (F/女), 0, 噷 ！ 我 最 僧 人哋 庸俗 同埋 虛偽 㗎嘞 ！ 我 問 你 嘞 ！ 你 根本 唔 係 醫生 ， 你 點解 要 冒充 吖 ？ 哼 ！
999, 張英才 (M/男), 0, 謝 小姐 ， 到 而家 ， 我 唔 怕 坦白 同 你 講 吖 ， 加繩 呢 ， 係 我 好 朋友 ， 加繩 ， 佢 知道 你 好 愛 佢 ， 所以 臨死 嘅 時候 呢 ， 特別 託 我 照顧 你 嘅 ……
1000, 南紅 (F/女), 0, 你 唔 使 講 嘞 ， 我 問 下 你 ， 你 又 話 係 畢加繩 嘅 好 朋友 吖 ， 噉 你 明知 畢加繩 去 自殺 ， 點解 你 唔 勸 下 佢 吖 ？
1001, 張英才 (M/男), 0, 6 呀吓 ， 哦 …… 謝 小姐 ， 你 唔 知 㗎嘞 ！ 畢加繩 之所以 死 呢 ， 係 逼不得已 嘅 …… 佢 ， 唔 係 想 死 㗎 ！ 不過 佢 唔 死 唔 得 嘅啫 ！
1002, 南紅 (F/女), 0, 哦 ？
1003, 張英才 (M/男), 0, 阿 …… 謝 小姐 呀 ？
1004, 張英才 (M/男), 0, 誒 ， 而家 我 最後 問 你 一 句 ， 誒 ， 如果 以後 ， 我 學似 畢加繩 噉 嘅 脾氣 ， 剃 咗 啲 鬚 佢 ， 唔 梳 頭髮 ， 噉 你 會 唔 會 好似 愛 阿畢加繩 噉 愛 我 呢 ？
1005, 南紅 (F/女), 0, 唔 會 ！ 永遠 都 唔 會 ！ 因為 無論 你 點 變 ， 都 變 到 畢加繩 噉 嘅 氣質 ！ 我 唔 怕 老實 話 畀 你 聽 ！ 除咗 畢加繩 之外 ， 我 唔 會 愛 第 二 個 人 ！
1006, 張英才 (M/男), 0, 不過 ， 聽日 就係 畢加繩 嘅 畫展 ！ 我 希望 你 一定 要 到 ！ 話唔定 ， 你 會 喺 嗰道 見 到 佢 ！
1007, 南紅 (F/女), 0, 你 ， 你 講 ……
1008, 張英才 (M/男), 0, 哦 ～ 我 話 你 聽日 可能 會 見 到 畢加繩 ！ 因為 世界 上 嘅 嘢 呢 ， 好 奇怪 ！ 開講 都 有 話 ， 精誠所至 ， 金石為開 ， 聽日 ， 或者 有 奇蹟 出現 都 唔 定 㗎 ！
1009, 張英才 (M/男), 0, 嗯 ！ 好 嘞 ！ 由 而家 起 呢 ， 我 就 做 返 畢加繩 嘞 ！
1010, 眾 (X/不明), 0, 喂 ……
1011, 張英才 (M/男), 0, 冇 得 講 ！ 冇 得 講 ！
1012, 林彬 (M/男), 0, 噉 ……
1013, 張英才 (M/男), 0, 我 頭先 呢 ， 已經 試 清楚 美珍 個 心 ！ 而且 前 兩 日 呢 ， 我 亦 同 你哋 講明 晒 㗎喇 ， 為 咗 我 終身 幸福 呢 ， 我 決定 將 呢 件 事 拆 穿 佢 ！
1014, 鄭君綿 (M/男), 0, 大佬 ， 大佬 ！
1015, 林彬 (M/男), 0, 噉 你 ……
1016, 鄭君綿 (M/男), 0, 我 正話 至 去 馮仁暢 嗰處 呢 ， 借 咗 三萬五 銀 ， 加上 埋 以前 呢 ， 成 五六萬 銀 有 多 ， 況且 個 畫展 聽日 又 開 嘞 ！
1017, 鄭君綿 (M/男), 0, 你你 話 而家 想 做 返 畢加繩 呀 ， 哎 ， 唔該 你 自己 話 畀 阿馮仁暢 聽 至 得 嘞 ！
1018, 林彬 (M/男), 0, 冇 錯 嘞 ！
1019, 張英才 (M/男), 0, 我 就係 為 咗 個 畫展 聽日 開 ， 所以 決定 今晚 呢 ， 就 拆穿 呢 件 事 ， 如果 唔 係 ， 聽日 人人 買 晒 我 啲 畫 嘞 ！ 噉 咪 重 累死 人 ！
1020, 鄭君綿 (M/男), 0, 哦 ～ 你 都 幾 有 良心 ， 唔 想 呃人 ！ 不過 馮仁暢 呢 ， 一陣 就 嚟 攞 畫 㗎嘞 ！ 我哋 兩 個 去街 先 嘞 ！ 唔該 你 自己 一 個 人 見 佢 ！
1021, 張英才 (M/男), 0, 唓 ！ 使乜 驚 啫 ？ 欠債 咪 至多 還 錢 ！ 唏 ！ 一 年 還 唔 掂 ， 就 兩 年 ， 兩 年 還 唔 掂 ， 咪 至 多 三 年 ！
1022, 鄭君綿 (M/男), 0, 哦 ？ 三 年 ？ 唏 ！ 你 嘍 多 幾 嘍 口 都 唔 怕 呀 ！ 五六萬 銀 呀 ？ 我哋 三 個 窮鬼 還 得 到 畀 人 ？ 五六萬 銀 錢債案 呀 ， 坐 三 年 監 就 似 ！
1023, 張英才 (M/男), 0, 哦 ！ 哼 ！ 哼 ！ 哎 ！ 唏 ！ 一日 呢 ， 至 衰 係 你 兩 個 嘞 ！ 開始 嘅 時候 已經 叫 你 唔 好 呃人 㗎喇嘛 ！ 呢 ， 你 話 而家 怎 收科 吖 ？ 點 收科 吖 ！ 你 話 吖 ！ 吖 ？
1024, 林彬 (M/男), 0, 呢 ， 佢 衰 咋嘛 ！ 拗 晒 三 支 火柴頭 嚟 呃 你 ！ 你 話 如果 大家 公公道道 噉 抽 ， 抽 着 到 我 你 話 幾 好 呢 ？
1025, 林彬 (M/男), 0, 嗱 ！ 我 就 已經 係 大 詩人 嘞 ！ 你 兩 個 又 唔 使 咁 大 件 事 吖嘛 ！
1026, 鄭君綿 (M/男), 0, 事事事 ， 事 你 個 死人頭 呀 ！ 水浸眼眉 都 唔 知 ！ 重 講 埋 咸豐年 嘅 事 ！ 呢 ！ 馮仁暢 就 嚟 嘞 ！ 你 諗 下 有 乜 辦法 應付 佢 喇 ！
1027, 林彬 (M/男), 0, 噉 …… 噉 點 呀 ？
1028, 張英才 (M/男), 0, 有 乜 點 啫 ？ 遲早 要 見 佢 㗎嘛 ！ 怕 咩 得 㗎 ！ 開門 喇 ！ 去 喇 ！ 去 喇 ！ 開門 喇 ！
1029, 鄭君綿 (M/男), 0, 馮 …… 馮 生 ！
1030, 高魯泉 (M/男), 0, 喂 ！ 嗰 啲 畫 呢 ？
1031, 鄭君綿 (M/男), 0, 吓 ？ 畫 呀 ？
1032, 高魯泉 (M/男), 0, 畫 呀 ！
1033, 鄭君綿 (M/男), 0, 上面 ！
1034, 林彬 (M/男), 0, 嗰道 ！
1035, 高魯泉 (M/男), 0, 人 嚟 ！
1036, 周吉 (M/男), 0, 哎 ！ 快 啲 呀 ！
1037, 高魯泉 (M/男), 0, 喺 嗰道 ！
1038, 鄭君綿 (M/男), 0, 馮 …… 馮 先生 呀 ！
1039, 高魯泉 (M/男), 0, 咩 事 ？
1040, 鄭君綿 (M/男), 0, 誒 …… 你 嘅 畫展 呢 ， 聽日 唔 開 住 ， 得 唔 得 呀 ？
1041, 高魯泉 (M/男), 0, 咩話 ？ 我 使 咗 七八萬 銀 呀 ， 又 畀 人 打單 ， 又 嚇 咗 一 餐 ， 而家 就 搞好 晒 宣傳 ， 完全 靠 聽日 呀 ， 刮 返 晒 返嚟 嘅 ！ 你 叫 我 唔 好 開 ？ 哼 ！
1042, 鄭君綿 (M/男), 0, 你 …… 你 刮 得 返嚟 就 梗係 好 喇 ！ 不過 …… 我哋 驚 你 聽日 啲 畫 呢 ， 冇 人 要 啫 ！
1043, 高魯泉 (M/男), 0, 你 同 我 定 都 得 嘞 ！ 自從 阿畢加繩 死 咗 之後 呀 ？ 外出 嘅 聲 都 唔 知 幾 好 呀 ？ 吓 ？
1044, 周吉 (M/男), 0, 係 嘞 ！
1045, 高魯泉 (M/男), 0, 掛 佢 個 名 呀 ， 淨係 似 畢加索 呀 ， 已經 係 值錢 喇嘛 ？
1046, 高魯泉 (M/男), 0, 咩咩 咩啫 ？
1047, 周吉 (M/男), 0, 你 睇 ！
1048, 高魯泉 (M/男), 0, 唓 ！ 人 咋嘛 ！ 我哋 咁 多 人 呀 ！ 嗱 ……
1049, 高魯泉 (M/男), 0, 吓 ？ 喂 …… 嗰 個 係 邊個 嚟 㗎 ？
1050, 鄭君綿 (M/男), 0, 嗰 …… 個 咪 係 畢加繩 囉 ！
1051, 高魯泉 (M/男), 0, 吓 ？ 你你 ， 你 究竟 係 人 定係 鬼 嚟㗎 ？
1052, 鄭君綿 (M/男), 0, 佢 就係 人 ， 先至 弊 ！ 阿馮 先生 ， 佢 根本 未 死 ！
1053, 高魯泉 (M/男), 0, 吓 ？ 哎吔 ！ 我 暈 嘞 ！
1054, 周吉 (M/男), 0, 老細 ！ 你 點 暈 得 㗎 ？ 吓 ？
1055, 高魯泉 (M/男), 0, 重 唔 暈 得 落 ？ 我 躋 咗 咁 多 錢 落去 ， 原來 佢 未 死 嘅 ， 唏 ！ 呢 趟 ，  你唔死我死囉  ！
1056, 周吉 (M/男), 0, 你唔好死哦  ！
1057, 張英才 (M/男), 0, 誒 ， 攞 嚟 吖 ！ 幾 多 呀 ？
1058, 鄭君綿 (M/男), 0, 我 剩 咗 十二 文 啫 ！
1059, 張英才 (M/男), 0, 剩 返 三十九 文 ！ 得 嘞 ！
1060, 張英才 (M/男), 0, 阿阿馮 生 ！ 你 唔 使 驚 呀 ？ 我哋 爭 你 啲 錢 呢 ， 遲早 都 要 還 返 畀 你 嘅 …… 誒 ， 而家 我哋 使 剩 三十九 文 ！ 暫時 ， 還 返 畀 你 先 ！ 呀 ？
1061, 高魯泉 (M/男), 0, 吓 ？ 你 使 咗 我 七八萬 銀 ！ 而家 就 還 返 三十九 文 先 呀 ？
1062, 張英才 (M/男), 0, 係 呀 ， 係 呀 ！
1063, 高魯泉 (M/男), 0, 哼 ！ 畢加繩 ， 你 分明 係 搵 我 丁 咋喎 ！ 如果 搵 第 二 樣 呢 ， 我 都 冇 所謂 ！ 而家 你 搵 我 錢 呢 ， 重 慘 過 切 我 帗 肉 ！
1064, 高魯泉 (M/男), 0, 人 嚟 ！
1065, 眾 (X/不明), 0, 係 ！
1066, 高魯泉 (M/男), 0, 唔 好 紮 畫 住 ！ 殺人 先 ！
1067, 林彬 (M/男), 0, 大佬 誒 ！
1068, 眾 (X/不明), 0, 打死 你 呀 ！
1069, 鄭君綿 (M/男), 0, 救命 呀 ……
1070, 張英才 (M/男), 0, 做 咩 呀 ， 你 ？ 等 我 自己 出 嚟 嘞喂 ……
1071, 高魯泉 (M/男), 0, 喂 ！ 冚辦爛 抬 晒 佢 嚟 呢道 ！
1072, 眾 (X/不明), 0, 好 ！
1073, 高魯泉 (M/男), 0, 捉 住 佢 ！
1074, 鄭君綿 (M/男), 0, 救命 呀 ……
1075, 高魯泉 (M/男), 0, 你哋 三 個 都 食 得 禾米 多 嘞 ！ 將 佢哋 拉 晒 去 差館 ！
1076, 周吉 (M/男), 0, 咪住 ……
1077, 周吉 (M/男), 0, 阿老闆 ， 我 又 唔 係 噉 意見 噃 ！
1078, 高魯泉 (M/男), 0, 點 呀 ？
1079, 周吉 (M/男), 0, 嗱 ！
1080, 高魯泉 (M/男), 0, 咩 呀 ？
1081, 周吉 (M/男), 0, 如果 你 而家 拉 佢 去 警署 嘅 時候 呢 ， 噉 呢 件 事幹 就 冚辦爛 通 晒 天 㗎嘞喎 ！ 去 到 聽日 開 畫展 嘅 時候 ， 你 就 血本無歸 㗎嘞 ！
1082, 高魯泉 (M/男), 0, 係 噃 ！ 噉 點 呢 ？
1083, 周吉 (M/男), 0, 繼 我 話 呢 ， 就 而家 暫時 收 埋 佢 先 ！ 而家 冇 人 知 佢 未 死 㗎 ！
1084, 高魯泉 (M/男), 0, 係 呀 ！
1085, 周吉 (M/男), 0, 吓嘛 ？ 噉 就 到 好 完 畫展 嘅 時候 呢 ， 然後 先 送 佢 去 警署 都 未 遲 吖 ！ 係咪 吖 ？
1086, 周吉 (M/男), 0, 噉 就 到時 嘞喎 ， 你 可以 賺 返 一 筆 ， 噉 就 ， 佢哋 一樣 坐 大良監 嘞 ！
1087, 高魯泉 (M/男), 0, 哈哈 ！ 馬豆高 ， 你 係 得 㗎喎 ！ 人 嚟 ！
1088, 眾 (X/不明), 0, 誒 ！
1089, 高魯泉 (M/男), 0, 你哋 大家 ， 將 佢哋 三 個 ， 困 咗 落 閣仔 道 ！ 就 留低 阿福 、 阿壽 、 阿財 三 個 看 住 佢 ！ 其餘 嘅 人 呢 ， 將 啲 畫 冚辦爛 搬 晒 跙 ！
1090, 眾 (X/不明), 0, 係 ！
1091, 鄭君綿 (M/男), 0, 救命 呀 ……
1092, 高魯泉 (M/男), 0, 聽日 我哋 就 冇 死 嘞 ！ 哈 ……
1093, 周吉 (M/男), 0, 直情 喇 ！ 哈 ……
1094, 眾 (X/不明), 0, 哎吔 ！
1095, 高魯泉 (M/男), 0, 你哋 大家 恤 好 住 ！ 睇 住 呀吓 ！ 如果 有人 落 嚟 呢 ， 有 殺 冇 回 ！
1096, 眾 (X/不明), 0, 知道 ！
1097, 高魯泉 (M/男), 0, 喂 ！ 我哋 走 嘞 ！ 你哋 大家 將 啲 畫 抬 晒 跙 ！
1098, 高魯泉 (M/男), 0, 福 、 祿 、 財 ， 你哋 負責 看 住 佢哋 呀 ！
1099, 高魯泉 (M/男), 0, 行 嘞 ！
1100, 張英才 (M/男), 0, 哎 ！ 死 喇 ！ 哎吔 ！ 呢 次 實 死 嘞 ！ 如果 佢哋 聽日 開 得 成 畫展 嘅 呢 ， 累死 好 多 人 添࠿ 㗎 ！
1101, 鄭君綿 (M/男), 0, 估 唔 到 佢哋 咁 惡 嘅 ！
1102, 林彬 (M/男), 0, 哎 ！ 呢 次 就 累人兼累己 嘞 ！
1103, 鄭君綿 (M/男), 0, 喂喂喂 ， 有 噱頭 ！
1104, 張英才 (M/男), 0, 呀 ？
1105, 鄭君綿 (M/男), 0, 你哋 睇 下 ！
1106, 林彬 (M/男), 0, 哦 ！
1107, 鄭君綿 (M/男), 0, 喂 ！ 上面 有 個 窗 ！
1108, 張英才 (M/男), 0, 哦 ！
1109, 鄭君綿 (M/男), 0, 你 而家 呢 ， 即刻 爬 窗 走 ！ 聽日 呢 ， 你 就 去 畫展 破壞 佢哋 ， 噉 佢哋 嘅 畫 呢 ， 就 唔 賣 得 喇嘛 ！ 係咪 吖 ？
1110, 張英才 (M/男), 0, 係 噃 ～ 喂 ！ 噉 你哋 兩 個 點 呀 ？
1111, 鄭君綿 (M/男), 0, 我哋 兩 個 唔 走 得 㗎 ！ 我哋 要 留 喺 呢處 ， 咦咦哦哦 ， 嘈 生 晒 ， 噉 佢哋 就 唔 會 思疑 我哋 喇嘛 ！ 呢 一 招 呢 ， 叫做 金蟬退殼 ！
1112, 林彬 (M/男), 0, 吖 ！ 冇 錯 嘞 ！ 呢 個 辦法 使 得 噃 ！
1113, 鄭君綿 (M/男), 0, 喂 ！ 事不宜遲 嘞 ！ 你 即刻 走 喇 ！
1114, 張英才 (M/男), 0, 哦 ！ 聽日 見 嘞 ！ 吓 ？
1115, 鄭君綿 (M/男), 0, 小心 呀 ！ 慢慢 呀 ！ 小心 呀 ！
1116, 眾 (X/不明), 0, 哎吔 ！ 好 痛 呀 ……
1117, 男 (M/男), 0, 哼 ！ 你 三 條 友 ， 都 有 今日 嘞 ！ 手足 ！ 我哋 唔 好 瞌眼瞓 呀 ！ 看實 佢 ！
1118, 男 (M/男), 0, 你 同 我 定 ！ 有 我 啲 咁 醒目 嘅 人 看 住 ！ 烏蠅 都 飛 唔 甩 呀 ！ 喂 ！ 落 一 個 ， 打 一 個 ！ 聽 唔 聽 到 呀 ！ 靚仔 ！
1119, 南紅 (F/女), 0, 佢 嘅 展覽會 ， 我 一定 要 去 ！ 況且 ， 琴晚 賈 醫生 講 得 啱 ， 佢 話 世事 嘅 嘢 ， 好 奇怪 嘅 ， 講唔定 個 畢加繩 ， 死 咗 會 返生 呢 ！
1120, 南紅 (F/女), 0, 你哋 唔 歡喜 就 唔 好 去 喇 ！ 我 自己 去 ！
1121, 李香琴 (F/女), 0, 哎吔 ！ 怕 你 嘞 ， 怕 你 嘞 ！ 我哋 陪 埋 你 一齊 去 喇 ！ 睇 下 你 嗰 個 畢加繩 ， 死 咗 點 會 返生 ！
1122, 高魯泉 (M/男), 0, 多謝 ……
1123, 男 (M/男), 0, 恭喜 …… 唏 ， 你 呢 次 就 ， 紮 到 呢 批 畫 ， 撈 粗 嘢 喇 ！
1124, 高魯泉 (M/男), 0, 哎 ！ 都 唔見得 ！ 你 即管 參觀 吓 ！ 如果 鍾意 邊 幅 ， 計 九 折 喇 ！
1125, 男 (M/男), 0, 喂 ！ 咁 熟 ！ 八 折 得 嘞啩 ？
1126, 高魯泉 (M/男), 0, 好 ！ 你 睇啱 先 喇吓 ！
1127, 男 (M/男), 0, 我哋 過去 嗰邊 睇 下 ！
1128, 男 (M/男), 0, 好 ！
1129, 張英才 (M/男), 0, 做 咩 呀 ？
1130, 李香琴 (F/女), 0, 賈 醫生 ？ 乜 你 都 得閒 嚟 咗 呀 ？ 阿美珍 喺 嗰便 呀 ， 請 過 嚟 喇 ！
1131, 高魯泉 (M/男), 0, 喂 ！ 策策 ！ 呢 個 係 邊個 嚟呀 ？
1132, 雷鳴 (M/男), 0, 哦 ！ 嗰 個 咪 美國 返 嚟 嗰 個 賈 醫生 囉 ！ 正 傻佬 嚟嘅 ！ 昨晚 佢 咪 同 我 爭 ……
1133, 高魯泉 (M/男), 0, 爭 咩 呀 ？
1134, 雷鳴 (M/男), 0, 誒 ， 爭 做 嗰 筆 生意 囉 ！
1135, 周吉 (M/男), 0, 尋晚 佢 同埋 你 一齊 呀 ？
1136, 雷鳴 (M/男), 0, 係 ！ 我哋 爭 完 生意 之後 ， 重 傾偈 傾 到 好 夜 添 ！ 哎 ， 係 噉 喇吓 ！
1137, 周吉 (M/男), 0, 哦 ？ 噉 我 睇 呢 個 怕 唔 係 嘞 ！ 人 有 相似 啫 ！
1138, 高魯泉 (M/男), 0, 係 呀 …… 我 …… 我 幾乎 畀 佢 嚇死 呀 ！ 我哋 明明 琴晚 綁 住 佢 㗎嘛 ！
1139, 周吉 (M/男), 0, 係 囉 ！
1140, 高魯泉 (M/男), 0, 有 咩 理由 佢 而家 會 嚟 呢道 呢 ！
1141, 周吉 (M/男), 0, 噉 唔 係 ！
1142, 李香琴 (F/女), 0, 珍 阿珍 ， 賈 醫生 嚟 咗 啫 ！ 快 啲 叫 人 喇 ！
1143, 南紅 (F/女), 0, 賈 醫生 ！
1144, 張英才 (M/男), 0, 哎吔 ！ 呢 幅 畫 都 唔 係 我 畫 嘅 …… 拎 埋嚟 賣 呀 ！ 唏吔 ！ 重 冒 埋 我 簽名 添吖 ！ 豈有此理 吖 ！
1145, 李香琴 (F/女), 0, 誒 ， 賈 醫生 呀 ？
1146, 張英才 (M/男), 0, 乜 事 呀 ？
1147, 李香琴 (F/女), 0, 我 份 人 呢 ， 就 好 講 口齒 嘅 ……
1148, 張英才 (M/男), 0, 呀 ……
1149, 李香琴 (F/女), 0, 琴日 呢 ， 你 就 畀 咗 我 三萬五 銀 我 ， 我 就 當 實 㗎嘞 ！ 噉 你 幾 時 要 我 阿珍 過門 吖 ？ 最好 早 啲 傾 埋 封 利是 嘞 ！
1150, 南紅 (F/女), 0, 家姐 呀 ？
1151, 張英才 (M/男), 0, 快 嘞 ， 快 嘞 ， 誒 ， 唔啱 等 過 埋 今日 先 傾 ， 好 嘛 ？
1152, 李香琴 (F/女), 0, 誒 ！ 好 呀 ……
1153, 李香琴 (F/女), 0, 阿準 呀 ？ 我哋 快 啲 返 屋企 ！
1154, 李香琴 (F/女), 0, 即刻 返 屋企 ， 準備 啲 親友 名單 呀 ， 同埋 禮餅 呀 嗰 啲 ， 要 交 畀 賈 醫生 㗎嘞 ！
1155, 李香琴 (F/女), 0, 噉 就 睇 下 要 幾 多 圍 酒 ， 定 邊 間 酒家 ， 每 一 樣 嘢 都 要 準備 㗎 ， 知 唔 知道 呀 ？
1156, 張英才 (M/男), 0, 阿 …… 謝 小姐 呀 ？ 我 嗰日 搭 巴士 ， 爭 你 一 毫子 呢 ， 我 聽日 還 返 畀 你 ， 吓 ！
1157, 俞明 (M/男), 0, 知道 ！
1158, 男 (M/男), 0, 馮 生 ， 你 呢 次 ， 真 夠 眼光 嘞 ！
1159, 高魯泉 (M/男), 0, 多謝 ， 多謝 ！
1160, 高魯泉 (M/男), 0, 咩 事 呀 ， 吓 ？
1161, 男 (M/男), 0, 老細 ！ 呢 次 死 嘞 ！ 嗰 個 畢加繩 走甩 咗 呀 ！
1162, 高魯泉 (M/男), 0, 咩 話 ？
1163, 男 (M/男), 0, 係 佢 嘞 ！
1164, 高魯泉 (M/男), 0, 喂 ！ 你 想 死 咩 ？ 嗰 個 係 策策 嘅 朋友 ， 賈 醫生 嚟㗎 ！
1165, 男 (M/男), 0, 吓 ？ 乜 咁 似 佢 嘅 ……
1166, 高魯泉 (M/男), 0, 阿 …… 馬豆高 ！ 呢 趟 死 嘞 ！ 你 話 我哋 點 呢 ？
1167, 周吉 (M/男), 0, 有 咩 點 呀 ， 即刻 派 人 守 住 門口 ！ 就 唔 好 畀 阿畢加繩 入 嚟 ！ 另一方面 呢 ， 我哋 三扒兩撥 ， 賣 晒 啲 畫 ！ 噉 咪 過到骨 喇 ！ 係咪 吖 ？
1168, 高魯泉 (M/男), 0, 呢 個 辦法 係 好 噃 ， 不過 啲 人客 未 到 齊 ， 我哋 搶 唔 到 高價 㗎噃 ！
1169, 周吉 (M/男), 0, 哎吔 ！ 重 搶 咩 價 喇 ？ 賣 得 幾 多 得 幾 多 喇嘛 ！ 畢加繩 一 入 嚟 呀 ， 斗零 都 唔 值 呀 ， 啲 畫 ！ 係咪 吖 ？
1170, 高魯泉 (M/男), 0, 係 呀 ……
1171, 高魯泉 (M/男), 0, 吖 ， 肥仔 、 阿詳 呀 ？
1172, 不明 (X/不明), 0, 吓 ？
1173, 高魯泉 (M/男), 0, 你哋 大家 守 住 個 門口 ， 唔 好 畀 畢加繩 入 嚟 呀 ！ 吓 ？
1174, 高魯泉 (M/男), 0, 喂 ！ 我哋 開檔 喇 ！
1175, 周吉 (M/男), 0, 去 ！ 開檔 喇 ！
1176, 高魯泉 (M/男), 0, 各位 呀 ， 各位 ！
1177, 高魯泉 (M/男), 0, 各位 來賓 ， 各位 先俊 ， 我哋 呢 個 天才 畫家 畢加繩 ， 追悼 記念 嘅 畫展 呢 ， 誒 ， 因為 有 特別 原因 ， 所以 我哋 就 提前 舉行 ， 畢加繩 呢 ， 真係 係 我哋 藝術界 之 光 …… 之 光 ， 哦 ， 係 ， 畢加繩 真係 係 我哋 藝術之光 …… 之 光 呀 ……
1178, 鄭君綿 (M/男), 0, 做 咩 …… 嗰道 好 多 人 呀 ， 我 大聲 嗌 㗎 ， 話 畀 你 聽 吖 ！
1179, 周吉 (M/男), 0, 喂喂 ！ 你 兩 個 走 嚟 做 咩 嘢 呀 ？
1180, 鄭君綿 (M/男), 0, 咩 …… 呀 ， 我哋 走 嚟 做 咩 ？
1181, 周吉 (M/男), 0, 係 囉 ！
1182, 鄭君綿 (M/男), 0, 我哋 走 嚟 睇 下 你哋 點樣 呃人 囉 ， 係咪 ？
1183, 林彬 (M/男), 0, 係 呀 ！
1184, 周吉 (M/男), 0, 呃人 ！ 豈有此理 ！ 你 兩 個 咪 懶 得戚 喎 ！
1185, 鄭君綿 (M/男), 0, 咩 呀 ？
1186, 周吉 (M/男), 0, 你 兩 個 收 咗 我 幾萬 銀 定 㗎喎 ！
1187, 林彬 (M/男), 0, 吖 ！ 真係 好 笑 嘞 ！ 你哋 有 咩 理由 可以 證明 我哋 收 咗 你 幾萬 銀 定 呀 ？
1188, 鄭君綿 (M/男), 0, 係 呀 ！
1189, 林彬 (M/男), 0, 收條 呢 ？
1190, 鄭君綿 (M/男), 0, 收條 呢 ？
1191, 林彬 (M/男), 0, 有冇 吖 ？ 攞 出 嚟 睇 下 ！
1192, 鄭君綿 (M/男), 0, 收條 ！ 攞 出 嚟 睇 下 吖 ！
1193, 周吉 (M/男), 0, 就算 你 兩 個 冇 罪 ， 但係 阿加繩 詐死 ， 欺騙 警方 ， 吓 ， 一樣 有 罪 㗎 ！ 佢 唔 嚟 得 㗎 ！ 嚟 咗 我哋 拉 佢 ！
1194, 男 (M/男), 0, 冇 錯 嘞 ！
1195, 鄭君綿 (M/男), 0, 誒 …… 你 同 我 定 ， 頭先 我哋 已經 去 警署 銷案 ， 畢加繩 而家 冇 罪 㗎嘞 ！ 警方 重 話 ， 一陣 嚟 你 呢道 通知 你 添噃 ！
1196, 高魯泉 (M/男), 0, 呢 個 係 一代 嘅 天才 ！ 如果 大家 唔 買 返 十 幅 八 幅 呢 ， 就 認真 就 遺憾 …… 吓 ？ 真 嘅 ……
1197, 周吉 (M/男), 0, 真 㗎 ！ 噉 呢 趟 認真 (2)  憾 ……
1198, 周吉 (M/男), 0, 誒 ， 各位 ， 各位 ！ 而家 有 一 個 特別 消息 ！ 如果 喺 呢 十 分鐘 內 用 現錢 買 畫 呢 ， 就 照 原價 八 折 ， 八 折 ！
1199, 男 (M/男), 0, 點解 呢 ， 喂 ！
1200, 男 (M/男), 0, 係 呢 ， 無端端 會 打折頭 嘅呢 ？
1201, 女 (F/女), 0, 係 囉 ！
1202, 鄭君綿 (M/男), 0, 喂 ！ 賣 到 咁 平 ， 係 唔 係 畢加繩 返生 呀 ？ 呀 ？
1203, 高魯泉 (M/男), 0, 生 …… 生 你 個 死人頭 ！
1204, 高魯泉 (M/男), 0, 各位 各位 ！ 誒 ， 據 我 所 知 呢 ， 畢加繩 就 已經 去 咗 西方 同 如來佛祖 畫 緊 佛像 ！
1205, 周吉 (M/男), 0, 冇 錯 ！
1206, 高魯泉 (M/男), 0, 我哋 而家 割價 呢 ， 就係 為 酬謝 各位 老友 ， 噉 就 如果 呢 ， 大家 要 買 㗎 呢 ， 就 快 啲 趁手 嘞 ！ 唔 係 呢 ， 就 ……
1207, 周吉 (M/男), 0, 如果 各位 唔 買 呢 ， 就 蘇州過後 ， 機會 難逢 㗎嘞 ！
1208, 高魯泉 (M/男), 0, 難逢 ！
1209, 高魯泉 (M/男), 0, 買 喇 ！ 唔該 你 買 喇 ！
1210, 周吉 (M/男), 0, 買 喇 ……
1211, 男 (M/男), 0, 咦 ！ 噉 抵 喎 ！
1212, 男 (M/男), 0, 老虎蟹 ， 都 要 紮 返 啲 ！
1213, 男 (M/男), 0, 係 呀 ……
1214, 男 (M/男), 0, 我 要 五十 幅 ！
1215, 高魯泉 (M/男), 0, 哦 ！ 五十 幅 ！
1216, 高魯泉 (M/男), 0, 揸 定 錢 ， 大家 ！ 手 快 就 有 ， 手 慢 就 冇 呀 ！
1217, 高魯泉 (M/男), 0, 哦 ！ 你 又 要 ……
1218, 男 (M/男), 0, 我 要 多 二十 ！ 二十 、 二十 ！ 咁 平 ……
1219, 女 (F/女), 0, 我 要 四 幅 呀 ！ 四 幅 呀 ！
1220, 張英才 (M/男), 0, 誒 ， 咪 嘈 ， 咪 嘈 …… 各位 ！ 喺 你哋 未 買 我 啲 畫 之前 呢 ， 我 想 向 你哋 先 聲明 一 句 ， 我 畢加繩 呢 ， 其實 就 未 死 嘅 ！
1221, 高魯泉 (M/男), 0, 吓 ？ 我 暈 嘞 ！
1222, 周吉 (M/男), 0, 老闆 ！
1223, 張英才 (M/男), 0, 誒 ！ 你哋 唔 使 嘈 ！ 吓 ！ 因為 最後 呢 ， 我 都 唔 想 欺騙 你哋 ！ 啲 畫 呢 ， 冇 錯 係 我 畫 嘅 …… 值 幾 多 錢 ， 你哋 考慮 過 先 買 未 遲 㗎 ！
1224, 男 (M/男), 0, 喔 ！ 原來 你 未 死 㗎 ？ 哈 ！ 你 啲 畫 搵 人 要 都 得 嘞 ！
1225, 男 (M/男), 0, 噉 咪 係 ！ 重 賣 到 咁 貴 添 呀 ？ 你 自己 買 返 得 嘞 ！
1226, 男 (M/男), 0, 都 運吉 嘅 ！ 我哋 走 罷 喇 ！
1227, 雷鳴 (M/男), 0, 哎 ！ 四 折 吖 ！ 四 折 ！ 各位 來賓 ！ 兩 折 吖 ！ 兩 折 ！ 一一一 折 吖 ！ 一 折 都 好 喇 ！
1228, 雷鳴 (M/男), 0, 畢加繩 ！ 原來 你 重 未曾 死 嘅 ！ 你 唔 好 走 呀 ！ 我 而家 即刻 叫 警察 拉 你 ！
1229, 鄭君綿 (M/男), 0, 喂 …… 咪住 …… 誒 ！ 唔 使 麻煩 你 嘞 ！
1230, 雷鳴 (M/男), 0, 點解 吖 ？
1231, 鄭君綿 (M/男), 0, 我哋 呢 ， 已經 去 咗 警察局 銷 咗 案 嘞 ！ 但係 ， 畢加繩 呢 ， 都 冇 罪 㗎嘞 ！
1232, 雷鳴 (M/男), 0, 哦 ！ 噉 你 爭 我 啲 錢 就 點 呀 ？
1233, 張英才 (M/男), 0, 喔 ！ 噉 呢 層 你 就 唔 使 擔心 呀吓 ！
1234, 雷鳴 (M/男), 0, 點 唔 擔心 呀 ？
1235, 張英才 (M/男), 0, 我哋 有分數 嘞 ！ 誒 ， 琴晚 嗰 三萬五千 銀 ， 你 親眼 睇 住 我 交 咗 畀 畢 太 㗎喇 ！ 下話 ？ 噉 你 和 佢 計數 得 嘞 ！
1236, 張英才 (M/男), 0, 至於 其他 嗰 啲 呢 ， 我哋 決定 實行 分期付款 ！
1237, 眾 (X/不明), 0, 冇 錯 ！
1238, 周吉 (M/男), 0, 分期付款 ， 噉 分 幾 耐 至 得 㗎 ？
1239, 張英才 (M/男), 0, 一 年 唔 清 呢 ， 就 分 五 年 ！ 吓 ？
1240, 眾 (X/不明), 0, 五 年 呀 ！
1241, 眾 (X/不明), 0, 冇 錯 ！
1242, 張英才 (M/男), 0, 五 年 唔 清 呢 ？
1243, 眾 (X/不明), 0, 十 年 ！
1244, 張英才 (M/男), 0, 冇 錯 呀 ！
1245, 周吉 (M/男), 0, 你 又 暈 呀 ？
1246, 雷鳴 (M/男), 0, 係 呀 ！ 又 暈 嘞 ！
1247, 高魯泉 (M/男), 0, 吓 ？
1248, 李香琴 (F/女), 0, 咩話 ？ 你 就係 嗰 個 窮鬼 畢加繩 呀 ？
1249, 李香琴 (F/女), 0, 哎吔 咪 嘞 ， 珍 ！ 你 都 不如 嫁 返 畀 馮策策 咧 ！
1250, 南紅 (F/女), 0, 家姐 ！ 我 曾經 講 過 ， 如果 你 係 咁 鍾意 錢 嘅 ， 你 可以 自己 去 嫁 吖 ！ 我 就 決定 嫁 畀 呢 個 窮鬼 畢加繩 嘞 ！
1251, 李香琴 (F/女), 0, 呀 ……
1252, 俞明 (M/男), 0, 做 咩 呀 你 ？
1253, 李香琴 (F/女), 0, 我 暈 嘞 ！
1254, 俞明 (M/男), 0, 美蓮 你 點 呀 ……
1255, 鄭君綿 (M/男), 0, 係 呢 ， 阿謝 小姐 ， 誒 ， 你哋 應該 事不宜遲 ！ 嗱 ！ 趁 佢 今日 返生 嘞 ， 噉 你哋 兩 個 結婚 埋 婚 佢 ， 噉 咪 好 喇 ！
1256, 張英才 (M/男), 0, 阿 …… 謝 小姐 呀 ？ 不過 噉 噃 ， 如果 你 而家 嫁 咗 ~2  我 呢 ， 我 又 唔 學 得 以前 咁 有錢 ， 噉 你 要 捱窮 㗎噃 ！
1257, 南紅 (F/女), 0, 我 就係 歡喜 你 窮 ！
1258, 鄭君綿 (M/男), 0, 哎 ！ 噉 咪 得 囉 ！ 乜 嘢 都 搞掂 ！ 即刻 去 註冊 ！ 去 ！ 快 啲 …… 註冊 ……
1259, 高魯泉 (M/男), 0, 阿策 呀 ！
