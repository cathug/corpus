Id, Artist, Type, Text
1, 謝賢 (M/男), 0, 我 叫 吳聚財 。 唔 聚財 。
2, 謝賢 (M/男), 0, 我 已經 唔 湊 米氣 兩 日 嘞 。 而家 扣 到 褲頭帶 都 冇 得 扣 。
3, 謝賢 (M/男), 0, 其實 我 嚟 香港 嗰陣 都 幾 聚財 嘅 ， 大把 錢 。
4, 謝賢 (M/男), 0, 住 最 豪華 嘅 酒店 ， 點 知 識 埋 晒 啲 酒肉朋友 ， 亂 咁 洗 銀紙 ， 眨 下 眼 ， 銀紙 曬光 ， 車 又 賣 埋 ， 大酒店 住 唔 起 ， 祇有 入 去 住 細 公寓 喇 。
5, 謝賢 (M/男), 0, 到 細 公寓 都 住 唔 起 ， 喀 ， 而家 住 到 石屋仔 。 其實 我 而家 石屋仔 都 住 唔 起 ， 我 已經 欠 咗 兩 個 月 租 㗎嘞 。
6, 謝賢 (M/男), 0, 好彩 個 包租婆 好 人士 ， 若果 唔 係 呀 ？ 我 睇 要 瞓 街邊 。
7, 李月清 (F/女), 0, 吳 先生 。
8, 謝賢 (M/男), 0, 死 嘞 ， 梗係 又 嚟 收租 嘞 。
9, 謝賢 (M/男), 0, 嚟 ～ ！
10, 謝賢 (M/男), 0, 丘 太 ， 我 知 嘞 ， 啲 租 ， 我 而家 即刻 收 筆 錢 ， 返 嚟 即刻 畀 你 㗎嘞 。
11, 李月清 (F/女), 0, 我 唔 係 問 你 攞 租 ， 我 見 你 咁 晏 都 未 出街 ， 想 問 下 你 食 咗 飯 未 之嘛 ～
12, 謝賢 (M/男), 0, 食飯 ？
13, 李月清 (F/女), 0, 係 囉 ， 我 今日 煮 埋 阿丘 飯 嘅 ， 點 知 佢 唔 返 嚟 食 喎 ， 天口 咁 熱 ， 啲 飯 唔 食 咗 佢 呀 ， 會 餿 㗎 。
14, 謝賢 (M/男), 0, 誒 ～ 我 應該 話 唔好意思 至 係 嘅 哈 ～ 又 唔 知 點解 又 講 唔 出 。
15, 李月清 (F/女), 0, 吳 先生
16, 謝賢 (M/男), 0, 吓 ？
17, 李月清 (F/女), 0, 你 不如 喺道 食 左 飯 出街 喇 。 大家 同屋 共 住 ， 自己人 一樣 咋嘛 。 係 ， 嚟 吖 嚟 吖 ， 扒 啖 吖 。
18, 李月清 (F/女), 0, 使 乜 客氣 啫 。
19, 謝賢 (M/男), 0, 嗱 。 嗯 ， 啲 飯 咁 香 ， 唔 理 咁 多 ， 食 咗 至 算 。
20, 謝賢 (M/男), 0, 唔 ～ 該 ！
21, 李月清 (F/女), 0, 嚟 吖 ， 食 多 碗 添 喇 ！
22, 謝賢 (M/男), 0, 其實 我 唔 知 幾 想 食 ， 不過 ， 我 知道 包租婆 明 知 我 冇 飯 食 至 可憐 我 㗎 。
23, 李月清 (F/女), 0, 嗱 ！
24, 謝賢 (M/男), 0, 啲 飯 係 幾 香 嘅 ， 不過 ， 我 係 男人大丈夫 ， 點 可以 受 人 可憐 㗎呢 ？
25, 李月清 (F/女), 0, 食 呢 ～
26, 謝賢 (M/男), 0, 丘 太 ， 我 約 咗 朋友 ， 而家 夠鐘 㗎嘞 。 我 要 去 嘞 。
27, 李月清 (F/女), 0, 吳 生 。
28, 謝賢 (M/男), 0, 去 邊 呢 ？ 去 邊道 搵錢 返 嚟 畀 包租婆 呢 ？ 所有 嘅 朋友 都 借 過 晒 ， 借 到 人哋 唔 憎 我 ， 我 都 憎 自己 。 做人 做 成 噉 ， 不如 死 咗 佢 好 過 嘞 。
29, 謝賢 (M/男), 0, 死 ？ 係 噃 ！ 死 咗 佢 咪 咩 都 可以 解決 喇 ！ 好 ！ 我 去 死 ！
30, 南紅 (F/女), 0, 停車 ， 停車 ！ 有 人 想 跳海 呀 ！
31, 謝賢 (M/男), 0, 我 跳海 關 你 咩 事 啫 ， 快 啲 走 喇 ！
32, 南紅 (F/女), 0, 我 睇 唔 係 嘞 ， 開車 喇 ！
33, 謝賢 (M/男), 0, 而家 冇 人 睇住 ， 可以 跳 嘞喎 。 就算 跳 落去 ， 都 沉 我 唔 死 㗎 。 好 ！ 不如 跳樓 ！
34, 謝賢 (M/男), 0, 嘩 ～ 跳 落去 咪 骨 都 冇 ？ 我 自問 我 呢 世 人 冇 乜 做 過 壞事 吖 。 就算 死 ， 都 要 攞 返 個 全 屍 至 公平 㗎 。
35, 謝賢 (M/男), 0, 攞 返 個 全屍 至 好 就 食 安眠藥 ， 但係 我 邊 有 錢 買 安眠藥 呢 ？
36, 謝賢 (M/男), 0, 有 嘞 ， 搵 賀健 。
37, 謝賢 (M/男), 0, 我 驚死 你 放 咗 工 呀 ， 我 要 搵 你 。
38, 司馬華龍 (M/男), 0, 我 就 夠 要 搵 你 嘞 。 譚楓 結婚 呀 ！ 嗱 ， 你 嗰 張 請帖 ， 佢 送 咗 嚟 我 呢道 。 又 要 做 人情 嘞 ～
39, 謝賢 (M/男), 0, 我 都 就 嚟 死 嘞 ， 重要 做 人情 ？
40, 司馬華龍 (M/男), 0, 人情 就 緊 過 債 ， 梗 要 做 㗎 。
41, 謝賢 (M/男), 0, 誒 ～
42, 司馬華龍 (M/男), 0, 喀 ～ 又 冇 錢 呀 ？
43, 不明 (X/不明), 0, 噉 呀 ？ 好 喇 。 噉樣 ， 我 賣 一 兩 片 畀 你 喇吓 ！
44, 謝賢 (M/男), 0, 呀 ？ 一 兩 片 ？ 我 要 買 成 樽 噃 。
45, 不明 (X/不明), 0, 成 樽 食 死 人 㗎 ！
46, 謝賢 (M/男), 0, 你 又 唔 係 猿猴王 ， 使乜 你 咁 多事 啫 ？
47, 不明 (X/不明), 0, 嘿 ， 一 兩 片 我 都 唔 賣 畀 你 嘞 。
48, 謝賢 (M/男), 0, 喂 ， 你 唔 係 做 生意 嘅 ？
49, 不明 (X/不明), 0, 我 係 做 生意 ， 不過 做 生意 都 要 積 返 啲 陰德 至 得 㗎 。
50, 謝賢 (M/男), 0, 陰德 ？
51, 不明 (X/不明), 0, 自殺 好 辛苦 㗎 ， 千祈 唔 好 制 呀 ！
52, 謝賢 (M/男), 0, 你 都 懵 嘅 ， 你 睇 我 個 樣 似 自殺 呀 ？
53, 不明 (X/不明), 0, 我 就係 驚 住 你 會 自殺 。
54, 男 (M/男), 0, 咩 事 呀 ！ 咩 事 呀 ！
55, 不明 (X/不明), 0, 哦 ～ 冇 ， 佢 想 買 安眠藥 ， 又 冇 醫生紙 ， 我 驚 住 佢 ……
56, 男 (M/男), 0, 老友 呀 ？ 我 睇 你 精神 唔 係 幾 好 喎 ……
57, 謝賢 (M/男), 0, 我 都 唔 瞓 得 ， 邊 有 精神 啫 ？
58, 男 (M/男), 0, 嘿 ， 你 梗係 神經 衰弱 引 起 失眠 ， 我 求先 睇見 你 咁 容易 撞火 就 知道 嘞 。
59, 謝賢 (M/男), 0, 吖 ～ 使 得 喎 ！ 醫生 就 話 我 神經 衰弱 ， 乜 你 都 係 醫生 呀 ？
60, 男 (M/男), 0, 我 唔 係 醫生 。
61, 謝賢 (M/男), 0, 我 話 你 重 叻 過 醫生 ， 醫生 重 要 檢驗 我 一 輪 ， 你 一眼 就 望 出 嘞 。
62, 男 (M/男), 0, 哈 ～ 我 撈 咗 呢 行 十幾 年 嘞 ， 冇 返 兩 道 咩 ？ 誒 ？ 你 想 買 安眠藥 咩 ？
63, 謝賢 (M/男), 0, 係 ～ ！ 你 個 伙記 又 唔 肯 賣 畀 我 。
64, 男 (M/男), 0, 哦 ～ 通融 啲 呀 ！ 阿 ～ 光 呀 ？
65, 不明 (X/不明), 0, 吓 ？
66, 男 (M/男), 0, 你 賣 樽 畀 過 佢 喇 ！
67, 不明 (X/不明), 0, 哦 。
68, 謝賢 (M/男), 0, 吖 ～ 呢 個 世界 咩 人 都 鍾意 戴高帽 㗎喎 ！ 估 唔 到 我 想 死 ， 都 要 托 下 人 大腳 先 死 得 成 。
69, 男 (M/男), 0, 十一 文 吖 老友 。
70, 謝賢 (M/男), 0, 誒 ～ 十 文 唔 得 呀 ！
71, 男 (M/男), 0, 我 賣 十二 文 㗎 。
72, 謝賢 (M/男), 0, 弊 ， 我 得 十 文 ……
73, 謝賢 (M/男), 0, 唔 啱 你 減 多 幾 毫子 吖 ， 十 個 零三 吖 ！
74, 男 (M/男), 0, 好 喇 ！ 我 減 五 毫子 喇 ！ 十 個 零 五 ！
75, 謝賢 (M/男), 0, 老友 ， 我 連 碎銀 都 畀 埋 你 嘞 ！ 真係 多 毫子 都 冇 㗎嘞 。
76, 不明 (X/不明), 0, 誒 ？ 你 大早 又 話 喺 筲箕灣 住 嘅 ？
77, 謝賢 (M/男), 0, 係 呃 ！
78, 不明 (X/不明), 0, 噉 你 邊 有 車錢 返 去 呀 ！
79, 謝賢 (M/男), 0, 我 唔 會 返去 㗎 嘞 。
80, 不明 (X/不明), 0, 唔 會 返去 ？
81, 謝賢 (M/男), 0, 弊 ！ 我 漏 咗 口風 。
82, 不明 (X/不明), 0, 事頭 呀 ， 我 睇 佢 想 自殺 噃 。
83, 男 (M/男), 0, 唏 ！ 乜 你 搵 啲 噉 嘅 嘢 嚟 搞 呀 ！ 自殺 有 罪 㗎 。
84, 謝賢 (M/男), 0, 多事 喇 ！ 我 死 關 你 咩 事 呀 ！
85, 謝賢 (M/男), 0, 你 又 唔 係 法官 ， 使乜 你 理 我 啫 ？
86, 姜中平 (M/男), 0, 哦 ～ 我 周圍 咁 搵 你 ！
87, 謝賢 (M/男), 0, 搵 我 做 人情 呀 ？
88, 姜中平 (M/男), 0, 今晚 我 結婚 請客 ， 要 搵 人 幫手 ， 我 正話 去 搵 阿賀健 呢 ， 佢 話 你 啱啱 出 咗 去 買 禮券 ， 原來 你 匿埋 喺道 買 藥 。
89, 謝賢 (M/男), 0, 係 呀 …… 我 ……
90, 姜中平 (M/男), 0, 啱 嘞 ！ 相請不如偶遇 ， 你 跟 我 嚟 ……
91, 男 (M/男), 0, 阿光 呀 ？ 好彩 你 救 返 佢 條 命 。
92, 謝賢 (M/男), 0, 譚楓 呀 ？
93, 姜中平 (M/男), 0, 吓 ？
94, 謝賢 (M/男), 0, 老老實實 嘞 ， 我 重有 少少 事 呀 ……
95, 姜中平 (M/男), 0, 有 事 就 聽日 先 做 吖 ， 老友鬼鬼 今日 我 結婚 你 都 唔 去 幫手 ？
96, 謝賢 (M/男), 0, 唔 得 咧 ， 我 …… 我 情願 夜 啲 嚟 嘞 。
97, 姜中平 (M/男), 0, 噉 你 有 咩 事 啫 ？
98, 謝賢 (M/男), 0, 喫 ～
99, 姜中平 (M/男), 0, 買 禮券 呀 ？
100, 謝賢 (M/男), 0, 喀喀 ， 係 呀 ……
101, 姜中平 (M/男), 0, 唏 ～ 唔 使 ！ 喀 ！
102, 謝賢 (M/男), 0, 誒 …… 要 嘅
103, 姜中平 (M/男), 0, 如果 你 一定 要 送禮 ， 噉 乾切 算 嘞 ， 買 咩 禮券 吖 ……
104, 謝賢 (M/男), 0, 弊 ！ 冇 咗 呢 十 皮 自殺 本 ， 噉 我 點 死 呢 ？
105, 姜中平 (M/男), 0, 嚟 ！ 我哋 去 酒家 ！
106, 姜中平 (M/男), 0, 請 大家 幫 我 收 啲 禮 ， 一陣 飲 多 杯 ， 吓 。
107, 姜中平 (M/男), 0, 誒 ！ 飲杯 飲杯 ！ 嚟 ！
108, 司馬華龍 (M/男), 0, 喂 ， 咪 食 住 嘞 ， 新抱 嚟 斟 茶 呀 ！
109, 男 (M/男), 0, 各位 各位 ， 大家 飲 新抱茶 ！
110, 姜中平 (M/男), 0, 嚟 ！ 飲 新抱茶 ！ 嚟 ！
111, 司馬華龍 (M/男), 0, 喂 ！ 要 封 利是 㗎 ！
112, 謝賢 (M/男), 0, 重 封 利是 呀 ？ 我 都 未 娶 老婆 ！
113, 司馬華龍 (M/男), 0, 唓 ！ 呢 啲 意頭 嚟 吖嘛 ！ 多少 都 唔 緊要 㗎 ……
114, 謝賢 (M/男), 0, 我 都 未 食 夠本 ， 重 要 作 我 封 利是 ？
115, 謝賢 (M/男), 0, 好 ！ 整 返 張 當票 你 歎 下 至 得 ！
116, 謝賢 (M/男), 0, 嚟 ！ 利是 利是 利是 利是 ！
117, 男 (M/男), 0, 飲杯 新抱茶 ！ 大吉大利 ！
118, 不明 (X/不明), 0, 多謝 你哋 嚟 ！
119, 姜中平 (M/男), 0, 誒 ！ 飲 飲 飲 飲 飲 ……
120, 謝賢 (M/男), 0, 喀喀喀 …… 一陣 你 解開 封 利是 你 就 笑 唔 落 㗎嘞 。
121, 姜中平 (M/男), 0, 大家 飲 多 杯 ！
122, 謝賢 (M/男), 0, 哼 ～ 原來 我 琴晚 死 唔 去 噃 ！ 我 胡喱胡塗 又 過 咗 一 日 。
123, 謝賢 (M/男), 0, 哼 ， 今日 又 要 度 下 點 死 法 至 得 。
124, 李月清 (F/女), 0, 丘 呀 ？ 今日 要 交 水費 嘞 ！
125, 湯劍廷 (M/男), 0, 哦 。 屋企 重 有冇 錢 呀 ！
126, 李月清 (F/女), 0, 冇 嘞 。 咧 ～ 阿吳生 琴日 又 話 出去 收 一 筆 數 返嚟 今日 交租 畀 我 嘅 點 知 到 夜晚黑 返 嚟 ， 飲 醉 咗 呀 ！ 我 唔 敢 問 佢 。
127, 湯劍廷 (M/男), 0, 吳 先生 又 冇 嘢 做 ， 邊處 有 錢 交 租 畀 我哋 吖 ～ ？
128, 李月清 (F/女), 0, 噉 我哋 邊道 有 錢 交 下 季 嘅 地稅 呀 ！
129, 湯劍廷 (M/男), 0, 我哋 想 辦法 喇 。 唔 好 逼 得 人哋 咁 緊要 ～
130, 謝賢 (M/男), 0, 而家 我 全副 身家 祇 係 得 呢 三 毫子 ， 同埋 個 爛鬼 打火機 ，
131, 謝賢 (M/男), 0, 原來 一 個 人 想 死 都 咁 艱難 …… 誒 ～
132, 謝賢 (M/男), 0, 如果 呢 枝 係 真槍 就 好 喇 ！
133, 謝賢 (M/男), 0, 咦 ！ 我 記得 呢 個 打火機 ， 新 買 返嚟 嗰陣 ， 值 幾十 文 㗎噃 ， 而家 或者 可以 當 返 多少 錢 ， 做 自殺 本 呢 。
134, 謝賢 (M/男), 0, 喂 ！ 舉手 ！
135, 男 (M/男), 0, 誒 ， 大佬 ， 有 事 慢慢 講 呀 ！
136, 謝賢 (M/男), 0, 你 估 我 嚟 打劫 咩 ～ ？ 我 嚟 當 嘢 ～ ！
137, 男 (M/男), 0, 唓 ！ 乜 你 搵 啲 噉 嘅 嘢 玩 呀 ！ 呢道 唔 當 手槍 嘅 ！
138, 謝賢 (M/男), 0, 唔 係 手槍 嚟 㗎 ！ 係 打火機 嚟 㗎 ！
139, 男 (M/男), 0, 唔 當 呀 ！
140, 謝賢 (M/男), 0, 點解 唔 當 啫 ？ 來路貨 ， 我 買 嗰陣 全 香港 得 一 打 㗎咋喎 。
141, 男 (M/男), 0, 話 唔 當 就 唔 當 。
142, 謝賢 (M/男), 0, 咁 好 嘅 打火機 都 唔 當 ， 如果 係 真槍 我 就 一 槍 打死 你 ！
143, 男 (M/男), 0, 哎吔 ！
144, 女 (F/女), 0, 好嘢 ！ 好嘢 ～
145, 謝賢 (M/男), 0, 細路 ， 做 咩 呀 ， 你 ？
146, 男 (M/男), 0, 冇 嘢 呀 ， 我 同 你 玩 之嘛 ！
147, 謝賢 (M/男), 0, 呵呵呵 ……
148, 男 (M/男), 0, 真係 槍 嚟 㗎 ？
149, 謝賢 (M/男), 0, 唔 係 ， 打火機 嚟 之嘛 。
150, 男 (M/男), 0, 畀 我 睇 下 吖 ！
151, 南紅 (F/女), 0, 喂 ！
152, 南紅 (F/女), 0, 唔 好 亂 咁 攞 人哋 嘢 ！
153, 男 (M/男), 0, 佢 畀 我 玩 嘅嘛 。
154, 謝賢 (M/男), 0, 呵呵 …… 個 打火機 嚟 㗎 嘛 ， 有 咩 玩 吖 ？
155, 男 (M/男), 0, 嘭 ！
156, 女 (F/女), 0, 畀 我 玩 ！
157, 男 (M/男), 0, 唔 畀 ！
158, 女 (F/女), 0, 畀 我 ！
159, 男 (M/男), 0, 追 到 就 畀 你 ！
160, 女 (F/女), 0, 畀 我 ……
161, 南紅 (F/女), 0, 都 唔 聽 人 話 嘅 … ， 真係 激死 我 呀 ！
162, 謝賢 (M/男), 0, 哦 ～ 呵呵 ， 啲 細路哥 係 噉 㗎嘞 ！
163, 南紅 (F/女), 0, 你 都 唔 知 佢 兩 個 幾 惡教 呀 ！
164, 謝賢 (M/男), 0, 哼 ， 我 話 你 真係 有 福 呀 ！ 有 兩 個 噉 嘅 細路哥 ！
165, 南紅 (F/女), 0, 咩 話 ？
166, 謝賢 (M/男), 0, 哼 …… 我 話 你 有 兩 個 噉 嘅 仔女 。
167, 南紅 (F/女), 0, 我 嘅 仔女 ？
168, 謝賢 (M/男), 0, 下下 ……
169, 南紅 (F/女), 0, 你 覺得 我 好 老 咩 ？
170, 謝賢 (M/男), 0, 喂 ！ 撞板 ！
171, 南紅 (F/女), 0, 你 以為 我 會 有 咁 大個 仔女 咩 ？
172, 謝賢 (M/男), 0, 呵 …… 唔 …… 唔 係 唔 係 ……
173, 謝賢 (M/男), 0, 我 ……
174, 南紅 (F/女), 0, 我 係 佢哋 嘅 家庭 教師 嚟 ！
175, 謝賢 (M/男), 0, 哦 ～ ！ 原來 係 老師 ～ ！
176, 謝賢 (M/男), 0, 你 貴 姓 呀 ， 老師 ？
177, 南紅 (F/女), 0, 誒 ……
178, 謝賢 (M/男), 0, 死 嘞 ！ 又 撞板 ！
179, 南紅 (F/女), 0, 我 唔 做 得 你 老師 ！ 我 姓 鄧 ！
180, 謝賢 (M/男), 0, 呵呵 ， 鄧 小姐 ！ 我 叫做 吳聚財 。
181, 南紅 (F/女), 0, 哦 ～ 哈哈哈哈哈 ， ” 唔 聚財 ” ？
182, 謝賢 (M/男), 0, 唔 係 ” 唔 ” ， 係 ” 吳 ” ， ” 吳 聚財 ” 呀 ！
183, 南紅 (F/女), 0, 哦 ～
184, 謝賢 (M/男), 0, 哈 ！ 我 好似 喺 邊道 見 過 你 啫 ？
185, 南紅 (F/女), 0, 琴日 呀 ！ 你 企 喺 海邊 ， 我 重 以為 你 自殺 添 ！
186, 謝賢 (M/男), 0, 我 真係 自殺 㗎 ！
187, 南紅 (F/女), 0, 當時 我 真係 想 落車 勸 你 㗎嘞 ！
188, 謝賢 (M/男), 0, 真係 想 自殺 呢 ？
189, 南紅 (F/女), 0, 笑話 喇 ！ 開講都有話 ： 蟲蟻 尚且 貪生 ， 何況 你 係 人 呢 ！
190, 謝賢 (M/男), 0, 你 真係 做慣 老師 ！ 一 開 口 就 教訓 我 喇 ！
191, 南紅 (F/女), 0, 對唔住 ！ 我 唔 係 想 教訓 你 㗎 ！
192, 謝賢 (M/男), 0, 哈哈 ！ 唔 緊要 ！ 你 講 得 係 有 啲 道理 嘅 ！
193, 南紅 (F/女), 0, 所以 我 收尾 冇 理 到 你 呀 ！
194, 謝賢 (M/男), 0, 哎 ～ 噉 真係 可惜 ……
195, 女 (F/女), 0, 鄧 先生 ， 阿哥 蝦 我 呀 ！
196, 男 (M/男), 0, 佢 追 我 唔 到 我 至 冇 畀 枝 槍 佢 玩 之嘛 ！
197, 謝賢 (M/男), 0, 三更半夜 ， 又 一 個 人 隨街 踱 ？
198, 謝賢 (M/男), 0, 睇 佢 西裝昂然 ， 又 唔 似 我 噉 ， 無家可歸 㗎 ？
199, 謝賢 (M/男), 0, 但係 佢 咁 夜 都 唔 返 屋企 ， 唔 通 係 想 搶 嘢 ？
200, 謝賢 (M/男), 0, 嘻 ～ ， 我 得 一 毫子 同埋 個 爛鬼 打火機 ， 怕 咩 人 搶 呀 ？
201, 謝賢 (M/男), 0, 搶 ？ 係 噃 ！ 佢 唔 搶 我 ， 我 可以 搶 佢 呃 ！
202, 謝賢 (M/男), 0, 多 我 都 唔 搶 ， 我 淨係 搶 十一 文 買 安眠藥 ！ 我 睇 法官 同 猿猴王 都 會 原諒 我 ！
203, 謝賢 (M/男), 0, 好 ！ 實行 搶 你 ！ 等 我 計畫 下 先 ！
204, 謝賢 (M/男), 0, 第 一 ： 行 到 佢 後便 ， 拔 出 個 打火機 ， ” 咪 郁 ！ 拘手 ！ ”
205, 謝賢 (M/男), 0, 第 二 ： 搜 佢 身 ！ 得 咗 ！
206, 謝賢 (M/男), 0, 第 三 ： 鬆人 ！
207, 謝賢 (M/男), 0, 一於 係 噉 ！ 腳 呀 腳 ， 唔該 你 唔 好 震 喇 ！ 畀 …… 畀 啲 勇氣 喇 ！
208, 謝賢 (M/男), 0, 手 呀 手 ， 唔該 你 都 唔 好 震 喇 ！
209, 謝賢 (M/男), 0, 唔 好 郁 ！ 郁 親 就 冇 命 ！
210, 胡楓 (M/男), 0, 喂 ， 老友 ！ 要 錢 定 要 命 呀 ！
211, 謝賢 (M/男), 0, 梗係 要 錢 喇 ！
212, 胡楓 (M/男), 0, 喀喀喀喀喀 ， 居然 有 人 想 搶 我 喎 ！
213, 謝賢 (M/男), 0, 點解 唔 敢 搶 你 呀 ！ 你 估 你 係 邊個 呀 ？
214, 謝賢 (M/男), 0, 遞高 手 ！
215, 胡楓 (M/男), 0, 好 ～
216, 謝賢 (M/男), 0, 弊 ！ 唔 記得 咗 第 二 個 計畫 係 點 㗎添 ！
217, 胡楓 (M/男), 0, 搜身 喇 ！
218, 胡楓 (M/男), 0, 咦 ！ 你 咪 吳聚財 ？
219, 謝賢 (M/男), 0, 喎 ！ 你 係 周日清 ！
220, 胡楓 (M/男), 0, 唏 ， 乜 你 搵 啲 噉 嘅 嘢 玩 呀 ！
221, 謝賢 (M/男), 0, 玩 ？
222, 胡楓 (M/男), 0, 我 本來 就 一 掌 想 打死 你 㗎嘞 。
223, 謝賢 (M/男), 0, 係 囉 ， 我 見 你 咁 夜 唔 返 屋企 ， 我 ～ 咪 玩 下 喇 ！
224, 胡楓 (M/男), 0, 邊個 唔 想 返 屋企 吖 ？ 無家可歸 呀 ！
225, 謝賢 (M/男), 0, 點解 你 搞 到 咁 慘 呀 ！
226, 胡楓 (M/男), 0, 哎 ～ 一言難盡 ， 爭 咗 兩 個 月 租 ， 個 包租婆 鬼 咁 惡 呀 ！ 我 就 唔 敢 返 去 。 想 話 開 旅館 喇 ， 點 知 全副 身家 ， 得 個 …… 斗零 ！
227, 謝賢 (M/男), 0, 噉 我 就 好 過 你 喎 ！ 我 重有 一 毫子 ， 我 又 係 欠 咗 兩 個 月 租 ， 不過 我 包租公 好 人士 。
228, 胡楓 (M/男), 0, 你 又 係 咁 悲 㗎 ？
229, 謝賢 (M/男), 0, 哎 ～ 又 係 唔 使 講 。 我 想 死 又 死 唔 去 。
230, 胡楓 (M/男), 0, 乜 你 想 死 咁 笨 呀 ！
231, 謝賢 (M/男), 0, 笨 ？
232, 胡楓 (M/男), 0, 梗係 喇 ！ 俗語 都 有 話 吖嘛 ： 蟲蟻 尚且 偷生 ， 何況 我哋 係 人 ？
233, 謝賢 (M/男), 0, 哼 ～ 嗰 個 鄧 小姐 都 係 噉 教訓 我 噃 ！
234, 胡楓 (M/男), 0, 你 都 話 你 好 過 我 嘞 ！ 我 都 唔 想 死 ， 你 為 咩 事 想 死 吖 ？
235, 謝賢 (M/男), 0, 係 噃 ！ 我 成日 都 死 唔 去 ， 為 咩 重 要 死 呢 ？
236, 胡楓 (M/男), 0, 唔使 想 嘞 ， 老友 ！ 一 個 人 有 希望 就 有 辦法 ， 聽日 嘅 事 ， 聽日 至 算 ， 而家 好 夜 呃 ， 你 既然 話 你 個 包租公 好 人士 ， 噉 我 今晚 去 你 道 瞓 一 晚 得 唔 得 呀 ？
237, 謝賢 (M/男), 0, 咁 夜 ， 我 睇 個 包租公 瞓 咗 㗎嘞 ， 跟 我 嚟 ！
238, 胡楓 (M/男), 0, 哈 ！ 幾 好 地方 喎 ！
239, 謝賢 (M/男), 0, 嗰 間 ！
240, 謝賢 (M/男), 0, 弊 嘞 ！ 包租公 未 瞓 添 ！
241, 胡楓 (M/男), 0, 唔 怕 ！ 我 有 法子 嘅 ！
242, 謝賢 (M/男), 0, 噉 佢 問 起 我 啲 租 點算 呀 ！
243, 胡楓 (M/男), 0, 問 起 至 算 ！ 拍拍 心口 ！ 入 去 至 講 。
244, 湯劍廷 (M/男), 0, 呀 ～ 吳 先生 ！
245, 湯劍廷 (M/男), 0, 返 嚟 嗱 ？
246, 胡楓 (M/男), 0, 喂 …… 你 話 你 個 包租公 好 人士 嘅 … ？
247, 謝賢 (M/男), 0, 係 呀 ！
248, 胡楓 (M/男), 0, 佢 唔 係 好人 喎 ！
249, 謝賢 (M/男), 0, 唔 係 啩 ？
250, 謝賢 (M/男), 0, 你 睇 吓 。
251, 胡楓 (M/男), 0, 佢 將 你 個 房 出租 呀 。
252, 謝賢 (M/男), 0, 噉 點算 呀 ！
253, 胡楓 (M/男), 0, 唔 怕 ！ 依照 租務 條例 ， 你 同 佢 交涉 。
254, 謝賢 (M/男), 0, 我 爭 佢 租 呀 。
255, 胡楓 (M/男), 0, 唔 怕 咧 ！ 拍 心口 ， 惡 啲 ， 番去 同 佢 講 。
256, 謝賢 (M/男), 0, 阿丘 ， 我 雖然 爭 你 兩 個 月 租 咋喎 ， 但係 依照 …… 依照 租務 條例 ， 你你 冇 理由 趕 我 扯 㗎喎 。
257, 湯劍廷 (M/男), 0, 邊個 趕 你 扯 呀 ！
258, 謝賢 (M/男), 0, 你 重 話 唔 係 ？ 若果 唔 係 你 做 咩 將 個 房 租 畀 人 喎 ？
259, 湯劍廷 (M/男), 0, 哦 ～ 吳 先生 ， 你 會 錯 意 嘞 ！ 我 兩公婆 就 想 搬 出嚟 廳 住 ， 將 個 房 嚟 租 畀 人哋 呀 。
260, 謝賢 (M/男), 0, 吖 ～ 原來 係 噉 ！
261, 謝賢 (M/男), 0, 你 重 話 有 辦法 ？ 你 啲 辦法 成日 錯 㗎 ！
262, 胡楓 (M/男), 0, 吖 ！ 啱 嘞 ， 丘生 ……
263, 湯劍廷 (M/男), 0, 哈哈哈 ……
264, 胡楓 (M/男), 0, 我 係 吳生 嘅 好 朋友 嚟 嘅 ， 我哋 大家 冇 見 咗 好耐 㗎嘞 ， 今日 啱啱 晌 一 個 朋友 嘅 宴會 裡面 見 返 ， 我 原本 想 請 佢 去 我 屋企 住 嘅 … 點 知 佢 又 唔 肯 ，
265, 謝賢 (M/男), 0, 哈 ， 你 都 幾 唔 知 醜 㗎喎 ， 你 都 唔 敢 返 屋企 ， 重 話 請 我 返 屋企 ？
266, 胡楓 (M/男), 0, 噉 又 唔 怪 得 吳 生 嘅 … 我 住 喺 新界 一 個 朋友 嘅 別墅 嗰處 ， 出入 係 唔 方便 嘅 ， 你 而家 有 屋 租 就 啱 嘞 ！ 我 都 唔 知 搵 咗 幾 耐 呀 ！
267, 湯劍廷 (M/男), 0, 係 咩 ？
268, 胡楓 (M/男), 0, 係 ！
269, 謝賢 (M/男), 0, 哎吔 ， 我 唔該 你 嘞 ！ 你 千祈 唔 好 出 老千 坤 阿丘 呀吓 ！
270, 胡楓 (M/男), 0, 錢 嗰 層 ， 多少 冇 問題 ， 我 就 志在 同埋 阿吳 生 住 埋 一齊 嘅 啫 。
271, 湯劍廷 (M/男), 0, 好 呃 ！
272, 謝賢 (M/男), 0, 唔 好 呀 ， 老丘 ！ 佢 就 志在 同 我 住 幾 日 㗎咋 ， 就 住 喺 我 房 得 㗎嘞 ！
273, 湯劍廷 (M/男), 0, 哦 ～ 噉 呀 ？ 隨便 喇 ！
274, 謝賢 (M/男), 0, 係 噉 喇 ！
275, 湯劍廷 (M/男), 0, 好好好 ……
276, 謝賢 (M/男), 0, 就 噉 喇 ！
277, 湯劍廷 (M/男), 0, 呀 …… 吳生 ……
278, 謝賢 (M/男), 0, 吓 ？
279, 湯劍廷 (M/男), 0, 噉 你 兩 個 人 瞓 埋 一 張 牀 ， 得 唔 得 㗎 ？
280, 謝賢 (M/男), 0, 得 㗎嘞 ， 阿丘 ， 佢 求其 有 牀 瞓 就 得 㗎嘞 ！
281, 胡楓 (M/男), 0, 噉 又 點 得 呢 ？ 你 唔 係 唔 知 我 自己 瞓慣 一 張 床 㗎 嘛 ！
282, 湯劍廷 (M/男), 0, 噉 呀 ？
283, 胡楓 (M/男), 0, 喺 囉 ！
284, 湯劍廷 (M/男), 0, 呀 ， 唔 啱 我 借 張 帆布牀 畀 你哋 ， 好 嘛 ？
285, 胡楓 (M/男), 0, 帆布牀 呀 ？
286, 謝賢 (M/男), 0, 好 ！
287, 胡楓 (M/男), 0, 都 好 ！
288, 湯劍廷 (M/男), 0, 唏 ～ 阿寶 呀 ？
289, 李月清 (F/女), 0, 吓 ？
290, 湯劍廷 (M/男), 0, 攞 張 帆布牀 畀 阿吳 生 。
291, 李月清 (F/女), 0, 哦 。
292, 謝賢 (M/男), 0, 唔該 你 呀 ， 丘 太 ！
293, 李月清 (F/女), 0, 唔 使 唔該 ！
294, 謝賢 (M/男), 0, 喂 ！ 我 而家 知 你 係 好 多 辦法 ， 但係 我 求 下 你 呀 ， 阿丘 兩 公婆 係 好人 嚟 㗎 ， 你 千祈 唔 好 想 辦法 坤 佢 呀 ！
295, 胡楓 (M/男), 0, 我 會 㗎嘞 ！ 對 好人 呢 ， 就 有 對 好人 嘅 辦法 ； 對 壞人 呢 ， 就 有 對 壞人 嘅 辦法 。 呢 啲 就係 叫做 ” 做人 嘅 藝術 ” 。
296, 謝賢 (M/男), 0, 噉 我 又 唔 明 嘞 ， 你 做人 咁 有 藝術 吖 ， 點解 你 而家 搞 到 重 衰 過 我 呀 ！
297, 胡楓 (M/男), 0, 喔 ， 呢 層 連 我 自己 都 唔 明 。 我 惟有 賴 自己 唔 夠 運 喇 。
298, 胡楓 (M/男), 0, 不過 ， 我 唔 會 灰心 ！ 我 唔 會 失望 ， 我 認為 ， 一 個 人 有 希望 就 有 辦法 ， 有 辦法 就 有 希望 。
299, 謝賢 (M/男), 0, 嗯 …… 一 個 人 有 希望 就 有 辦法 ， 有 辦法 就 有 希望 ， 係 喎 ！
300, 謝賢 (M/男), 0, 喔 ， 丘 太 。
301, 李月清 (F/女), 0, 吓 ， 吳 生 ， 帆布牀 呀 ！
302, 謝賢 (M/男), 0, 喔 ～ ， 唔該 你 ！
303, 胡楓 (M/男), 0, 丘 太 ， 唔該 晒 ！
304, 李月清 (F/女), 0, 呢 位 就係 周 先生 呀話 ？
305, 胡楓 (M/男), 0, 係 。 我 姓 周 ， 叫 日清 。
306, 李月清 (F/女), 0, 周 先生 。
307, 胡楓 (M/男), 0, 丘 太 ， 我哋 而家 可以 講 得 ， 叫做 同屋 共 住 呀 。 大家 唔 好 客氣 呀 ， 叫 我 日清 就 得 㗎嘞 。
308, 李月清 (F/女), 0, 噉 你 都 唔 好 客氣 嘞 ， 如果 要 咩 用 嘅 ， 話 畀 我 聽 喇 ！
309, 胡楓 (M/男), 0, 哦 ～ 你 放心 喇 ， 我 唔 會 客氣 嘅
310, 李月清 (F/女), 0, 噉 就 最 好 喇 ！
311, 胡楓 (M/男), 0, 早抖 嘞 ！
312, 李月清 (F/女), 0, 早抖 ， 早抖 ！
313, 謝賢 (M/男), 0, 哈 ！ 你 係 幾 有 辦法 㗎喎 ！
314, 胡楓 (M/男), 0, 所以 我 話 呢 ， 一 個 人 有 辦法 就 有 希望 吖嘛 。
315, 胡楓 (M/男), 0, 嗱 ！ 大早 我 未 見 你 之前 呀 ， 我 以為 今晚 一定 瞓 街邊 㗎 ， 點 知 而家 有 屋 住 ， 有 牀 瞓 ， 你 話 吖 ？ 你 想 死 喎 ， 幾 咁 笨 呢 ？
316, 謝賢 (M/男), 0, 好 ， 算 我 而家 知道 一 個 人 想 死 係 最 笨 嘅 。 噉 ， 但係 我 又 冇 職業 ， 又 冇 本錢 做 生意 。 噉 你 話 唔 死 ， 叫 我 點 生 落去 呢 ？
317, 胡楓 (M/男), 0, 你 有 把 口 ， 又 有手有腳 ， 呢 啲 就係 生 嘅 本錢 吖嘛 ， 傻仔 ～ ！
318, 謝賢 (M/男), 0, 係 噃 ！ 我 有 把 口 ， 有 把 手 ， 有 把 腳 ， 噉 我 做 咩 好 呀 ！
319, 胡楓 (M/男), 0, 嗯 …… 你 跟 我 去 做 經紀 喇 ！
320, 胡楓 (M/男), 0, 通天經紀 ， 除 咗 犯法 ， 乜嘢 生意 都 做 。
321, 謝賢 (M/男), 0, 可能    個 錢 都 搵 唔 到 㗎喎 ！
322, 胡楓 (M/男), 0, 係 ～ 做 經紀 係 行 到 腳 都 跛 ， 甚至 或者 一 個 錢 都 搵 到 ， 但係 ， 唔 係 一定 搵 唔 到 㗎喎 ， 噉咪 即係 有 希望 ～ 有 希望 就 ……
323, 謝賢 (M/男), 0, 有 辦法 。
324, 謝賢 (M/男), 0, 冇 錯 嘞 ～ 噉 我 一定 跟 你 試 下 。
325, 胡楓 (M/男), 0, 嗱 ， 我哋 以後 拍硬檔 ， 同撈同煲 ， 有福同享 。
326, 謝賢 (M/男), 0, 噉 …… 有禍同當 㗎喎 ！
327, 胡楓 (M/男), 0, 梗係 喇 ！
328, 謝賢 (M/男), 0, 好 ～ 我 以後 發奮做人 ！
329, 胡楓 (M/男), 0, 唔 好 悲觀消極 ！
330, 謝賢 (M/男), 0, 哎吔 ！
331, 胡楓 (M/男), 0, 咩 事 呀 ！
332, 謝賢 (M/男), 0, 我 覺得 有 啲 肚餓 呀 ！
333, 胡楓 (M/男), 0, 呃 ， 我 都 係 呀 ！
334, 謝賢 (M/男), 0, 喂喂喂 ， 呢 樣 嘢 ， 你 有冇 辦法 呀 ！
335, 胡楓 (M/男), 0, 都 有 辦法 啫 ！ 早 啲 瞓 ， 聽日 至 算 ！
336, 謝賢 (M/男), 0, 係 ！ 早 啲 瞓 ， 聽日 至 算 ！
337, 王克 (M/男), 0, …… 重有 炭精 一百 轆 ， 工廠 地 三 萬 呎 。 有 間 舞廳 要 搵人 招地 ， 如果 你哋 邊個 有 人 斟盤 嘅呢 ， 馬上 打 電話 通知 我 。
338, 不明 (X/不明), 0, 呀呀呀 ～
339, 萬靈 (M/男), 0, 好 嘞 ， 我 走 少少
340, 王克 (M/男), 0, 好 ！ 隨便 ！
341, 胡楓 (M/男), 0, 我哋 都 走 嘞 ！
342, 王克 (M/男), 0, 喔 ， 好 。
343, 胡楓 (M/男), 0, 你 咪 掛 住 食 至 得 㗎 。
344, 謝賢 (M/男), 0, 我 聽 到 ！
345, 不明 (X/不明), 0, 喂 ： 你 又 話 有人 想 要 嗰 三 萬 呎 工廠 。
346, 不明 (X/不明), 0, 睇 過 嘞 ！ 地點 唔 啱 吖嘛 ！
347, 不明 (X/不明), 0, 走 下 添 喇 ！ 若果 走 成 咗 呀 ， 有 萬幾 銀 佣 㗎 。
348, 不明 (X/不明), 0, 我 知 ～
349, 胡楓 (M/男), 0, 肥仔嘜 呀 ？
350, 萬靈 (M/男), 0, 喂 。
351, 胡楓 (M/男), 0, 有 咩 路數 帶歇 下 喎 ！
352, 萬靈 (M/男), 0, 得 喇 ！
353, 胡楓 (M/男), 0, 嗱 ， 早茶 就 飲完 嘞 ！ 晏晝 同 晚飯 就 未 有 着落 ， 而家 背水陣 ， 是但 做成 一 單 生意 呢 ， 都 有 飯 食 。 如果 唔 發市 呀 ？
354, 胡楓 (M/男), 0, 今晚 就要 吊餐 㗎嘞 ！
355, 胡楓 (M/男), 0, 分頭 出發 ！
356, 謝賢 (M/男), 0, 我 去 邊道 搵 人 嚟 買 廠地 呀 ！ 我 去 邊道 搵 人 頂 一百 轆 炭精 呢 ？
357, 胡楓 (M/男), 0, 唏 ， 如果 知道 有 人 買 乜 買 物 ， 人哋 重 使 畀 佣 我哋 嘅 ？ 梗係 周圍 貢 㗎喇嘛 。 搵 下 你 啲 朋友 喇 ！ 今晚 五 點鐘 ， 兵頭花園 見 ！
358, 謝賢 (M/男), 0, 噉樣 梗 冇 辦法 㗎嘞 ！
359, 謝賢 (M/男), 0, 吖 ！ 譚楓 就 多手多腳 ， 或者 佢 會 有 辦法 喎 ！ 好 ！ 搵 佢 先 ！
360, 姜中平 (M/男), 0, 唏唏唏 ， 我 又 唔 係 做 炒 地皮 嘅 ， 去 邊道 搵 人 同 你 買 三 萬 呎 工廠 地 得 㗎 ？
361, 謝賢 (M/男), 0, 噉 你 有冇 朋友 想 頂 舞廳 呀 ！
362, 姜中平 (M/男), 0, 哦 ～ 噉 舞廳 我 就 熟 人 呀 。
363, 盧燕英 (F/女), 0, 我 知道 你 最 熟 舞廳 同埋 舞女 㗎嘞 。
364, 姜中平 (M/男), 0, 你 千祈 唔 好 誤會 呀 ， 太太 ， 我 好 耐 都 冇 去 過 舞場 嘞 ， 我 完全 係 幫 我 朋友 㗎 。
365, 盧燕英 (F/女), 0, 噷 ， 你 啲 朋友 呀 ， 冇 個 好 帶歇 嘅 。
366, 謝賢 (M/男), 0, 個 惡婆 ， 都 算 係 報應 囉 ！
367, 盧燕英 (F/女), 0, 嗱 ， 唔 知 你 邊個 衰 朋友 呀 ， 喺 我哋 結婚 嗰 日 ， 攞 張 當票 嚟 做 利是 。
368, 謝賢 (M/男), 0, 嘩 ， 好彩 佢 唔 知 係 我 啫 ！
369, 盧燕英 (F/女), 0, 所以 我 嫁 咗 你 之後 ， 打 親 牌 都 輸 。
370, 姜中平 (M/男), 0, 呀 ， 係 呢 ， 今日 點解 你 唔 去 打牌 呀 ！
371, 盧燕英 (F/女), 0, 唔 打 喇 ！ 我 想 去 公司 行 下 ！
372, 姜中平 (M/男), 0, 呀 ， 你 想 幾時 去 吖 ？
373, 盧燕英 (F/女), 0, 而家 囉 ！
374, 姜中平 (M/男), 0, 喔 ， 好好好 ， 我 陪 你 去 呀吓 。
375, 謝賢 (M/男), 0, 喂 ～ 你 又 話 陪 我 去 舞廳 ？
376, 姜中平 (M/男), 0, 舞廳 啲 朋友 夜晚黑 先 出 嚟 㗎 。
377, 謝賢 (M/男), 0, 噉 我 ～ ？
378, 姜中平 (M/男), 0, 哦 唔 啱 你 先 跟 埋 我哋 去 買 嘢 吖 ！ 飲完 下午茶 先 同 你 去 見 佢哋 吖 ！
379, 謝賢 (M/男), 0, 有 下午茶 飲 ， 不防 跟 你 行 下 噃 ！
380, 胡楓 (M/男), 0, 哈 ～ 聚財 咁 晏 都 重 唔 嚟 嘅 … 唔通 走 成 單 生意 ？
381, 姜中平 (M/男), 0, 聚財 呀 ？ 我 㗎 車 泊 喺 嗰便 呀 ！
382, 謝賢 (M/男), 0, 咦 ！ 我 對 鞋 都 行 爛 咗 嘅 ？
383, 姜中平 (M/男), 0, 喂 ！ 行 快 啲 喇 ！
384, 謝賢 (M/男), 0, 嘩 ！ 行 到 我 腳 都 軟 ， 重 唔 飲 下午茶 。
385, 姜中平 (M/男), 0, 我哋 去 飲 下午茶 咧 ？
386, 盧燕英 (F/女), 0, 拎 住 咁 多 嘢 ， 點 去 呀 ！ 車 返 屋企 先 喇 ！
387, 姜中平 (M/男), 0, 好好好 ！ 車 返 屋企 先 ！
388, 謝賢 (M/男), 0, 慘 ！ 我 個 肚 打鼓 嘞 ！
389, 胡楓 (M/男), 0, 哈 ！ 都 重 唔 嚟 ！ 餓死 我 呀 。
390, 南紅 (F/女), 0, 嗱 ！ 你 一 塊 ！ 你 一 塊 ！
391, 男 (M/男), 0, 我哋 去 打波 呀 ！
392, 南紅 (F/女), 0, 去 吖 ！ 唔 好 去 咁 遠 呀 ！
393, 男 (M/男), 0, 哦 ！
394, 胡楓 (M/男), 0, 呀 ！ 對唔住 ！ 我 等 朋友 。
395, 男 (M/男), 0, 唏唏唏 ！
396, 胡楓 (M/男), 0, 嘩 ！
397, 南紅 (F/女), 0, 對唔住 ！
398, 胡楓 (M/男), 0, 唔 緊要 ！
399, 南紅 (F/女), 0, Peter ！ 過 嚟 ！ 做 咩 事 亂 咁 掟 人 呀 ！
400, 男 (M/男), 0, 我 見 到 佢 想 偷 麪包 食 囉 ！
401, 南紅 (F/女), 0, 唔 準 亂 咁 講 ！
402, 胡楓 (M/男), 0, 由得 佢 喇 ！ 細路哥 係 噉 㗎喇 ！
403, 胡楓 (M/男), 0, 嗱 ！ 我 同 你 猜波 呀 ！
404, 男 (M/男), 0, 好 呃 ！ 去 吖 ！
405, 南紅 (F/女), 0, 唔 好 去 住 呀 ， 食 咗 嘢 先 ！
406, 男 (M/男), 0, 我 唔 食 ！
407, 女 (F/女), 0, 我 都 唔 食 ！
408, 南紅 (F/女), 0, 又 試 唔 聽話 喇 ！
409, 胡楓 (M/男), 0, 食 咗 佢 喇 ！ 好好 食 㗎 ！
410, 男 (M/男), 0, 又 好 ！
411, 胡楓 (M/男), 0, 嘻嘻 ！
412, 胡楓 (M/男), 0, 嗱 ！ 係咪 好 食 呀 ！
413, 南紅 (F/女), 0, 嗱 ， 你 都 食 一 塊 喇 ！
414, 胡楓 (M/男), 0, 哦 ， 唔 好 嘞 ！ 多謝 嘞 ！
415, 男 (M/男), 0, 食 喇 ！ 食 咗 我 同 你 猜波 吖嘛 ！
416, 胡楓 (M/男), 0, 我 食 呀 ？
417, 南紅 (F/女), 0, 係 囉 ， 細路仔 都 請 你 食 呃 ！ 食 喇 ！
418, 胡楓 (M/男), 0, 噉 點 好 意思 呀 ！
419, 男 (M/男), 0, 又 話 同 我 猜波 ？
420, 男 (M/男), 0, 我 唔 食 嘞 ！
421, 女 (F/女), 0, 我 都 唔 食 嘞 ！ 我 都 去 玩 喇 ！
422, 胡楓 (M/男), 0, 哦 ！ 唔該 ！
423, 南紅 (F/女), 0, 嗱 ！ 食 多 塊 添喇 ！ 我 知 你 肚餓 㗎嘞 ！
424, 胡楓 (M/男), 0, 唔 玩 住 呀 ！
425, 胡楓 (M/男), 0, 老實 講 吖 ， 我 約 咗 個 朋友 同埋一齊 食飯 嘅 ， 點 知 佢 重 未 嚟 ， 所以 我 好 肚餓 呀 ！
426, 南紅 (F/女), 0, 噉 食 飽 先 喇 ！
427, 胡楓 (M/男), 0, 淨係 你 請 我 食 點 得 呀 ！ 不如 我 一陣間 請 你 食飯 吖 ！
428, 南紅 (F/女), 0, 多謝 嘞 ！ 我 重 要 送 啲 細路哥 返 屋企 食飯 。
429, 胡楓 (M/男), 0, 噉 聽日 吖 ！ 聽日 係 禮拜 ！
430, 南紅 (F/女), 0, 唔 好 喇 ！
431, 胡楓 (M/男), 0, 噉 禮拜日 你 多數 喺 邊道 食晏 呀 ！
432, 南紅 (F/女), 0, 誒 …… 講 唔 定 嘅 ， 有時 喺 光藝餐室 ……
433, 胡楓 (M/男), 0, 呀 ！ 聽日 我 一 點 半 鐘 喺 光藝餐室 等 你 ！
434, 南紅 (F/女), 0, 誒 ……
435, 胡楓 (M/男), 0, 小姐 ， 我 係 誠心 請 你 嘅 ！ 祇 係 食晏 ， 並 冇 第 二 樣 。 我 個 人 好 坦白 㗎 ！ 我 重 同埋 個 好 朋友 嚟 添 ！
436, 姜中平 (M/男), 0, 聚財 呀 ， 我 唔 停 得 車 呀 ， 唔該 你 送 我 太太 上樓 吖 ！
437, 謝賢 (M/男), 0, 行 到 我 腳 都 軟 ， 重 要 我 撐 五 樓 ？
438, 謝賢 (M/男), 0, 我 行 唔 郁 呃 ！
439, 盧燕英 (F/女), 0, 喂 ！ 你 神經 呀 ？
440, 謝賢 (M/男), 0, 神經 ？
441, 盧燕英 (F/女), 0, 乜 你 咁 咸濕 㗎 ？ 你 眼甘甘 望 住 我 ～ 腳 做 咩 呀 ！
442, 謝賢 (M/男), 0, 我 唔 係 咸濕 呀 ！ 我 ～ 誤會 咗 你 隻 腳 ……
443, 盧燕英 (F/女), 0, 你你你 個 死人頭 ！ 畀 返 啲 嘢 我 ！ 唔 使 你 呀 ！
444, 謝賢 (M/男), 0, 慘 嘞 ！ 呢 餐 下午茶 ， 請 我 都 唔 敢 飲 ！
445, 謝賢 (M/男), 0, 哎 ！ 做 經紀 行爛 我 對 鞋 ！ 估 唔 到 陪 嗰 個 死人 惡婆 行 ， 行爛 我 對 鞋 ， 一 個 人 都 係 唔 好 咁 貪心 為食 嘅 。 我 睇 阿日清 都 有 我 咁 慘 㗎嘞 ！ 呀 ， 希望 阿丘 兩 公婆 未 食飯 。
446, 李月清 (F/女), 0, 呀 ， 返 嚟 嗱 ？
447, 湯劍廷 (M/男), 0, 呀 ， 吳生 ， 食 咗 飯 未 呀 ！
448, 謝賢 (M/男), 0, 喔喔 …… 食 咗 …… 食 咗 ， 有 朋友 請 ！
449, 謝賢 (M/男), 0, 哈 ！ 你 又 滾 阿丘 兩公婆 喇 ！
450, 李月清 (F/女), 0, 我哋 重 想 等 埋 你 至 食飯 添 ！
451, 湯劍廷 (M/男), 0, 係 囉 ！ 好彩 阿周 先生 話 唔 使 等 你 咋 ！
452, 胡楓 (M/男), 0, 梗係 唔 使 等 喇嘛 ！ 佢 咁 夜 都 唔 返 嚟 ， 梗係 有 人 請 食飯 喇嘛 ！
453, 謝賢 (M/男), 0, 你 …… 你 梗係 想 激死 我 嘞 ！
454, 胡楓 (M/男), 0, 你 呢 世 人 吖 ！ 約 咗 我 晌 兵頭花園 等 你 ！ 原來 你 自己 去 食飯 ！
455, 謝賢 (M/男), 0, 如果 我 係 有 力 㗎話 ， 我 一 搥 打死 你 ！
456, 胡楓 (M/男), 0, 好彩 我 都 精 ！ 返 嚟 阿丘 處 扒 返 啖 ， 唏 。
457, 李月清 (F/女), 0, 唏唏唏 ……
458, 謝賢 (M/男), 0, 日清 呀 ？ 你 入 嚟 ！
459, 胡楓 (M/男), 0, 丘 ， 一間 至 傾 ， 吓 ？
460, 湯劍廷 (M/男), 0, 好好好 ！
461, 湯劍廷 (M/男), 0, 哈 ！ 阿周生 呢 份 人 ， 幾好 傾 㗎喎 ！
462, 李月清 (F/女), 0, 係 呀 ……
463, 謝賢 (M/男), 0, 以後 你 都 唔 使 充 嘞 ！ 其實 佢哋 早 就 知道 你 個 環境 唔 好 ， 佢哋 重 好 同情 你 添呀 ！
464, 謝賢 (M/男), 0, 哎吔 ！ 你 早 啲 講 吖 ！ 等 我 話 畀 佢哋 聽 ， 我 未 食飯 吖 ， 陰公 ！
465, 胡楓 (M/男), 0, 哦 ？ 乜 你 未 食飯 㗎咩 ？
466, 謝賢 (M/男), 0, 食 風 咩 ？ 今朝 飲完 早茶 到 而家 ， 我 重 係 行路 返 嚟 㗎 ！ 而家 我 個 肚 喺道 打 緊 鼓 呀 ！
467, 胡楓 (M/男), 0, 噉 今日 冇 做 到 生意 咩 ？
468, 謝賢 (M/男), 0, 做 你 個 死人頭 ！ 你 睇 ！ 行 到 鞋 都 爛 咗 呀 ！ 哎吔 ！ 你 咪 搞 我 嘞 ！ 唔該 你 聽日 自己 返 去 嘞 ！
469, 胡楓 (M/男), 0, 哎 ！ 乜 你 咁 冇 毅力 㗎 ！ 又 話 發奮 做人 ？
470, 謝賢 (M/男), 0, 你 發 咗 市 咩 ？
471, 胡楓 (M/男), 0, 喔 ， 學 你 一樣 ， 白 走 一 日 ！
472, 謝賢 (M/男), 0, 噉 咪 係 ～ ！
473, 胡楓 (M/男), 0, 好 喇 ！ 聽日 休息 一 日 ！
474, 謝賢 (M/男), 0, 噉 聽日 邊 有 飯 食 呀 ！
475, 胡楓 (M/男), 0, 我 請 你 ！
476, 謝賢 (M/男), 0, 咩 話 ？
477, 胡楓 (M/男), 0, 因為 我 請 一 個 女朋友 飲茶 ！
478, 謝賢 (M/男), 0, 哎 ～ 你 真係 ！ 窮根未盡，色心又起 ！ 你 自己 飯 都 冇 得 食 重 搞 到 請 女朋友 飲茶 ？
479, 胡楓 (M/男), 0, 你 唔 明 㗎嘞 ！ 工作 時 工作 ！ 享樂 時 享樂 ！ 因為 要 工作 ， 所以 要 享樂 ！ 因為 想 享樂 ， 所以 要 工作 ！
480, 謝賢 (M/男), 0, 呢 啲 就 叫 做人 嘅 藝術 ？
481, 胡楓 (M/男), 0, 冇 錯 嘞 ！ 而家 你 明 嘞 ！
482, 謝賢 (M/男), 0, 我 老早 就 明 囉 ！ 噉 有 錢 㗎嗱 ？
483, 胡楓 (M/男), 0, 冇 呀 。
484, 謝賢 (M/男), 0, 唏 ～ 我 都 冇 你 咁 好氣 呀 ！
485, 胡楓 (M/男), 0, 不過 ～ 我 有 辦法 ！
486, 謝賢 (M/男), 0, 又 有 辦法 ？
487, 胡楓 (M/男), 0, 我 記得 你 呢 枝 打火機 ！
488, 謝賢 (M/男), 0, 你 想 去 搶 ！
489, 胡楓 (M/男), 0, 我 今世人 唔 偷 唔 搶 ！
490, 謝賢 (M/男), 0, 哼 ！ 你 想 去 當 ！
491, 胡楓 (M/男), 0, 係 ！ 當 十 零 廿 文 ！ 夠 請 女朋友 飲茶 ， 順便 請 埋 你 ！
492, 謝賢 (M/男), 0, 多謝 晒 嘞 ！ 周日清 ！
493, 胡楓 (M/男), 0, 你 唔 想 去 呀 ？
494, 謝賢 (M/男), 0, 我 想 去 都 唔 得 吖 ！
495, 胡楓 (M/男), 0, 點解 ？
496, 謝賢 (M/男), 0, 呢 個 打火機 我 當 過 㗎嘞 ！
497, 胡楓 (M/男), 0, 吓 ？
498, 謝賢 (M/男), 0, 冇 人 要 呀 ！
499, 胡楓 (M/男), 0, 我 唔 信 ！
500, 謝賢 (M/男), 0, 哈 ～ 唔通 當 嘢 都 有 藝術 ？
501, 胡楓 (M/男), 0, 使乜 講 呀 ！ 你 當 就 當 唔 到 ， 我 當 就 會 當 到 呢 ！
502, 謝賢 (M/男), 0, 我 唔 信 ！
503, 胡楓 (M/男), 0, 輸賭 ！
504, 謝賢 (M/男), 0, 好 ！ 我 聽日 帶 返 你 去 我 當 過 嗰 間 ！
505, 謝賢 (M/男), 0, 就係 呢 間 喇 ！
506, 胡楓 (M/男), 0, 你 晌 處 等 我 ！ …… 去 。
507, 胡楓 (M/男), 0, 大佬 ！ 你 敢 唔 敢 當 鬼槍 呢 ？
508, 男 (M/男), 0, 哼 ！ 你 當 我 懵 㗎 ？ 打火機 嚟 㗎咋 ！ 點解 唔 當 呀 ！ 唉 ！
509, 胡楓 (M/男), 0, 都 算 你 識 嘢 ！ 我 當 過 幾 間 ， 都 以為 係 手槍 ！
510, 男 (M/男), 0, 唏 ！ 佢地 未 見 過 嘅啫 ！ 你 當 幾多 吖 ？
511, 胡楓 (M/男), 0, 你 話 值 幾多 吖 ？
512, 男 (M/男), 0, 至 多 咪 五 皮 ？
513, 胡楓 (M/男), 0, 五 皮 ？ 你 都 唔 算 識 嘢 ！
514, 男 (M/男), 0, 你 想 當 幾多 吖 ？
515, 胡楓 (M/男), 0, 你 有冇 膽 當 十 皮 吖 ？
516, 男 (M/男), 0, 咩 冇 膽 呀 ！ 來路貨 喎 ！ 全 香港 得 一 打 咋噃 ！ 當 十 皮 你 ！
517, 謝賢 (M/男), 0, 哈 ！ 周日清 個嘢 。 原來 佢 用 心理 戰術 喎 ！ 知 先 我 唔 帶 佢 嚟 呢 間 喇 ！
518, 胡楓 (M/男), 0, 十 皮 請客 ！ 我 做 闊佬 ！
519, 謝賢 (M/男), 0, 又 算 你 好嘢 ！
520, 胡楓 (M/男), 0, 梗係 喇 ！ 首先 要 讚 下 佢 ！ 然後 激 下 佢 ！ 再 唔 得 就 鬧 下 佢 ！ 呢 啲 就係 叫 藝術 嘞 ！
521, 謝賢 (M/男), 0, 噉 而家 去 邊道 呀 ！
522, 胡楓 (M/男), 0, 跟 我 返 屋企 ！ 當 呢 一 套 單吊西 ！ 去 會 佳人 ！
523, 胡楓 (M/男), 0, 熨斗 呢 ， 我 就 借 到 嘞 ！ 我 熨完 至 輪 到 你 熨 ！
524, 謝賢 (M/男), 0, 你 熨 埋 我 嗰 份 嘞 ！ 又 唔 係 我 見 女朋友 ！
525, 胡楓 (M/男), 0, 哈 ！ 噉 你 都 幾 識 分莊閒 ！ 噉 我 就 唔 驚 你 搶 咗 我 個 女朋友 嘞 ！
526, 謝賢 (M/男), 0, 你 估 淨係 你 至 有 女朋友 咩 ？ 我 先 幾 日 夠 識 得 個 好 靚 嘅 女仔 㗎 ！ 不過 我 自己 冇 錢 ， 我 冇 心機 約 佢 咋嘛 ！
527, 胡楓 (M/男), 0, 噉 你 就 錯 嘞 ！
528, 謝賢 (M/男), 0, 又 錯 ？
529, 胡楓 (M/男), 0, 梗係 喇 ！ 冇 錢 還 冇 錢 ， 愛情 還 愛情 ！ 一 個 人 無論 有 錢 同埋 冇 錢 ， 都 係 需要 愛情 ！
530, 謝賢 (M/男), 0, 又 係 道理 噃 ！
531, 胡楓 (M/男), 0, 嗱 ！ 我 而家 問 你 ， 你 自從 識 咗 佢 之後 ， 你 有冇 想 過 佢 ？
532, 謝賢 (M/男), 0, 我 而家 咪 想 緊 佢 囉 ！
533, 胡楓 (M/男), 0, 噉 咪 即係 需要 愛情 囉 ！ 傻仔 ！
534, 謝賢 (M/男), 0, 我 真係 傻 喎 ！ 而家 我 想 搵 佢 ， 都 唔 知 去 邊道 搵 㗎 ？
535, 胡楓 (M/男), 0, 不過 你 唔 使 愁 嘅 … 俗語 都 有 話 ： 有緣千理能相會 ， 或者 一陣間 無意 中 你 見 返 佢 都 未 定 呢 ？
536, 謝賢 (M/男), 0, 好 希望 喎 。
537, 胡楓 (M/男), 0, 我 叫 我 個 女朋友 ， 介紹 個 女仔 你 識 ！
538, 謝賢 (M/男), 0, 咪 搞 我 嘞 ！
539, 胡楓 (M/男), 0, 唔 好 詐諦 嘞 ！ 正所謂 ： 人非草木，誰孰無情 呀 ～ ？ 訂當 訂當 訂 ……
540, 謝賢 (M/男), 0, 死 嘞 ！ 我 件 裇衫領 爛 到 噉樣 點 着 呀 ！
541, 胡楓 (M/男), 0, 噉 就 換 過 件 喇 ！
542, 謝賢 (M/男), 0, 換 過 件 喎 ？ 我 全 世界 得 兩 件 ， 琴晚 着 污遭 咗 一 件 ！ 而家 淨 得 呢 件 㗎咋 ！
543, 胡楓 (M/男), 0, 唔 怕 ！ 我 有 辦法 ！
544, 謝賢 (M/男), 0, 你 搞 乜 鬼 呀 ！
545, 胡楓 (M/男), 0, 你 着 喇 ！
546, 謝賢 (M/男), 0, 唓 ！ 你 咁 反轉 佢 點 得 㗎 ？
547, 胡楓 (M/男), 0, 打 條 呔 遮 住 呢道 ！ 着 住 件 面衫 ， 噉 咪 就 唔 見 囉 ！
548, 謝賢 (M/男), 0, 唏 ！ 又 係 喎 ！
549, 胡楓 (M/男), 0, 嚟 ！ 嗱 ， 噉 咪 成 個 紳士 噉 囉 ！
550, 謝賢 (M/男), 0, 嘿 ！ 石屋 紳士 ！
551, 胡楓 (M/男), 0, 爭 條 手巾仔 ！
552, 謝賢 (M/男), 0, 誒 ！ 搵 你 對 襪 頂住當 先 ！
553, 胡楓 (M/男), 0, 噉 我 一陣間 着 咩 呀 ！
554, 謝賢 (M/男), 0, 唔 着 襪 點 睇 得 到 㗎 ？
555, 胡楓 (M/男), 0, 嗱 ！ 一 人 一 隻 ！ 有福同享 ！
556, 謝賢 (M/男), 0, 哈 ！ 你 又 幾 有 辦法 㗎喎 ！
557, 胡楓 (M/男), 0, 梗係 喇 ！
558, 胡楓 (M/男), 0, 噉 燶 嘅 …
559, 謝賢 (M/男), 0, 呵呵 ！ 包租婆 煮 燶 飯 ！
560, 胡楓 (M/男), 0, 哎吔 ！ 我 慘 嘞 ！ 你 睇 下 ！
561, 胡楓 (M/男), 0, 咁 點 着 呢 ？
562, 謝賢 (M/男), 0, 換 過 件 喇 ！
563, 胡楓 (M/男), 0, 換 過 件 喎 ！ 你 都 話 有 兩 件 吖 ！ 我 得 一 件 ！
564, 謝賢 (M/男), 0, 噉 呢 次 輪 都 輪 到 我 有 辦法 嘞喎 ！
565, 謝賢 (M/男), 0, 嗱 ！ 你 將 條 針線 好似 綁 鞋帶 噉 輕輕 噉 聯 住 下 佢 ！
566, 謝賢 (M/男), 0, 然之後 ， 扻 件 面衫 落去 ！ 噉 咪 咩 都 睇 唔 見 囉 ！
567, 胡楓 (M/男), 0, 都 好 喇 ！ 一陣 最 多 唔 除 面衫 喇 ！
568, 謝賢 (M/男), 0, 我 一陣間 都 唔 除 得 面衫 喎 ！
569, 男 (M/男), 0, 樓上 兩 位 呀 ？
570, 南紅 (F/女), 0, 或者 未 嚟 呢 。
571, 男 (M/男), 0, 呀 ， 坐 下 先 喇 ！ 呢便 卡位 靜 啲 噃 。
572, 男 (M/男), 0, 先生 兩 位 呀話 ？
573, 胡楓 (M/男), 0, 咪 住 ！ 我 搵 人 ！
574, 胡楓 (M/男), 0, 未 嚟 喎 ！
575, 謝賢 (M/男), 0, 我 好 肚餓 呀 ， 食 住 等 佢 嚟 。
576, 男 (M/男), 0, 兩 位 搵 啲 咩 食 下 呢 ？
577, 胡楓 (M/男), 0, 先 開 壺 茶 ， 三 位 。 等 朋友 嚟 至 叫 嘢 食 ！
578, 男 (M/男), 0, 好 ！
579, 謝賢 (M/男), 0, 重 等 呀 ？ 我 琴晚 都 未 食飯 㗎 ！
580, 胡楓 (M/男), 0, 女仔 梗係 遲到 啲 㗎嘛 ！ 再 等 一陣 ！
581, 胡楓 (M/男), 0, 重 唔 嚟 嘅 …
582, 謝賢 (M/男), 0, 唏 ！ 又 冇 冷氣 真係 熱死 人 ！
583, 胡楓 (M/男), 0, 喂喂喂 ！ 唔 好 除 呀 ！ 寧 呵 熱 啲 呀 ！
584, 謝賢 (M/男), 0, 你 咁 緊張 ， 究竟 你 個 女朋友 靚 唔 靚 㗎 ？
585, 胡楓 (M/男), 0, 我 識 親 啲 女朋友 ， 梗 靚 㗎 ！
586, 謝賢 (M/男), 0, 靚 成 點 ？
587, 胡楓 (M/男), 0, 身材 適中 ， 態度 矜貴 ！ 講 嘢 斯文 ！ 個 樣子 重 好 甜 添呀 ！
588, 謝賢 (M/男), 0, 甜 成 點 ？
589, 胡楓 (M/男), 0, 甜 到 好似 個 湯丸 咁 甜 ！
590, 謝賢 (M/男), 0, 喔 ！ 你 即係 話 佢 個 面 ， 圓圓地 呀 ？
591, 胡楓 (M/男), 0, 圓 得 好 甜 ！
592, 謝賢 (M/男), 0, 點解 咁 似 我 識 嗰 個 女 教員 嘅呢 ？
593, 男 (M/男), 0, 吓 ？
594, 謝賢 (M/男), 0, 夥記 ， 點解 我 叫 你 你 唔 嚟 呀 ！
595, 男 (M/男), 0, 我 已經 嚟 咗 三 次 嘞 ， 先生 ！ 要 咩 就 開聲 喇 ！
596, 謝賢 (M/男), 0, 誒 ～ 要 開 風扇 ！
597, 男 (M/男), 0, 你 要 開 風扇 吖嘛 ？ 好 呃 ！
598, 南紅 (F/女), 0, 哎吔 ！
599, 謝賢 (M/男), 0, 對唔住 對唔住 ！
600, 南紅 (F/女), 0, 喔 ！ 你 呀 ？
601, 謝賢 (M/男), 0, 係 你 呀 ？
602, 謝賢 (M/男), 0, 乜 …… 乜 咁 啱 呀 ？ 飲茶 呀 ？
603, 南紅 (F/女), 0, 係 呀 ！
604, 謝賢 (M/男), 0, 你 一 個 人 呀 ？
605, 南紅 (F/女), 0, 係 呀 ， 我 等 朋友 ， 你 呢 ？
606, 謝賢 (M/男), 0, 我 …… 我 又 等 朋友 ！
607, 南紅 (F/女), 0, 喔 ！ 噉 再見 喇 ！
608, 謝賢 (M/男), 0, 再見 ！
609, 胡楓 (M/男), 0, 喂 ！ 同 邊個 傾偈 呀 ！
610, 謝賢 (M/男), 0, 同 我 個 女朋友 ！
611, 胡楓 (M/男), 0, 你 個 女朋友 ？
612, 謝賢 (M/男), 0, 不過 我 冇 你 咁 緊張 。
613, 胡楓 (M/男), 0, 喔 ！ 我 就 真係 緊張 嘞 ！ 過 晒 鐘 佢 都 重 未 嚟 ！
614, 謝賢 (M/男), 0, 我 都 話 佢 唔 嚟 㗎喇 ！
615, 胡楓 (M/男), 0, 唔 會 嘅 ！
616, 謝賢 (M/男), 0, 呀 ！ 橫掂 你 個 女朋友 都 唔 嚟 ， 不如 介紹 我 個 女朋友 畀 你 識 吖嗱 ！
617, 胡楓 (M/男), 0, 哎 ！ 咪 俱 ！
618, 謝賢 (M/男), 0, 我 個 女朋友 都 好 靚 㗎噃 ！
619, 胡楓 (M/男), 0, 點 靚 法 呀 ！
620, 謝賢 (M/男), 0, 身材 適中 ， 態度 矜貴 ！ 講 嘢 斯文 ！ 個 樣 重 好 甜 添 ！
621, 胡楓 (M/男), 0, 甜 成 點 ？
622, 謝賢 (M/男), 0, 好似 粒 湯丸 咁 甜 ！
623, 胡楓 (M/男), 0, 即係 個 面 圓圓地 。
624, 謝賢 (M/男), 0, 圓 得 好 甜 添 ！
625, 胡楓 (M/男), 0, 噉 佢 姓 咩 㗎 ？
626, 謝賢 (M/男), 0, 又 係 姓 鄧 㗎 ！
627, 胡楓 (M/男), 0, 姓 鄧 嘅 …
628, 謝賢 (M/男), 0, 嚟嚟 ！ 我 介紹 你 識 ！
629, 胡楓 (M/男), 0, 鄧 小姐 ！
630, 謝賢 (M/男), 0, 哦 ， 你 ……
631, 謝賢 (M/男), 0, 係 我 ！ 我 嚟 介紹 ！
632, 謝賢 (M/男), 0, 呢 位 ……
633, 胡楓 (M/男), 0, 講 乜鬼 笑 吖 ？
634, 胡楓 (M/男), 0, 等 我 嚟 介紹 喇 ！
635, 胡楓 (M/男), 0, 呢 位 ……
636, 南紅 (F/女), 0, 唔 使 介紹 嘞 ！
637, 謝賢 (M/男), 0, 你 識 佢 㗎 ？
638, 胡楓 (M/男), 0, 你 識 佢 㗎 ？
639, 南紅 (F/女), 0, 係 ！ 你哋 兩 個 我 都 識 ！
640, 眾 (X/不明), 0, 哦 ～ ？
641, 胡楓 (M/男), 0, 佢 就係 你 個 女朋友 呀 ？
642, 南紅 (F/女), 0, 兩 位 請 坐 吖 ！
643, 謝賢 (M/男), 0, 好 ！
644, 胡楓 (M/男), 0, 好 ～
645, 南紅 (F/女), 0, 你 兩 位 要 乜嘢 呀 ！
646, 胡楓 (M/男), 0, 我哋 叫 咗 茶 嘞 ！
647, 謝賢 (M/男), 0, 伙記 ！
648, 男 (M/男), 0, 咩 事 呀 先生 ？
649, 謝賢 (M/男), 0, 同 我哋 搬 啲 茶 過嚟 ！
650, 男 (M/男), 0, 好 ！
651, 謝賢 (M/男), 0, 你 講 嘢 先 喇 ！
652, 胡楓 (M/男), 0, 你 講 先 喇 ！
653, 南紅 (F/女), 0, 今日 天氣 好 熱 呀 呵 ？
654, 眾 (X/不明), 0, 係 呀 係 呀 ， 好 熱 呀 ！
655, 南紅 (F/女), 0, 唔 使 客氣 㗎 ， 可以 除 咗 面衫 吖 ！
656, 眾 (X/不明), 0, 好 ～ 好 呀 ！
657, 胡楓 (M/男), 0, 我哋 唔 使 除衫 ， 嗰道 有 風扇 ！
658, 謝賢 (M/男), 0, 係 呀 ！
659, 謝賢 (M/男), 0, 伙記 呀 ， 將 個 風扇 擰 過嚟 ！
660, 男 (M/男), 0, 好 ！
661, 謝賢 (M/男), 0, 哈 ！ 呢 個 伙記 專 同 我 作對 㗎喎 ！
662, 南紅 (F/女), 0, 飲茶 喇 ！
663, 眾 (X/不明), 0, 好好好 ！
664, 南紅 (F/女), 0, 哎吔 ！
665, 胡楓 (M/男), 0, 對唔住 ！
666, 謝賢 (M/男), 0, 伙記 呀 ？ 將 個 風扇 擰 返 過去 ！
667, 胡楓 (M/男), 0, 冇 整濕 吖哇 ？
668, 南紅 (F/女), 0, 呃 ， 嗬 ， 唔 緊要 ！
669, 南紅 (F/女), 0, 哎 ！ 你 隻 襪 濕 咗 就 唔 好 擠 返 落 個 袋 道 ！
670, 謝賢 (M/男), 0, 係咪 呢 ？ 最 論盡 係 你 㗎嘞 ！
671, 南紅 (F/女), 0, 你 件 裇衫 反轉 咗 着 都 唔 緊要 嘅 … 熱 就 除 咗 佢 喇 ！
672, 謝賢 (M/男), 0, 吓 ？ 喔 …… 唔唔唔 …… 唔 使 除 ， 我 唔 熱 ……
673, 胡楓 (M/男), 0, 你 夠 論盡 㗎 ！
674, 南紅 (F/女), 0, 唔 緊要 ！ 請 坐 喇 ！
675, 南紅 (F/女), 0, 請 你哋 原諒 ， 我 個 人 係 咁 老實 㗎喇 ！
676, 謝賢 (M/男), 0, 噉 我哋 ， 老實 同 你 講 ， 我哋 個 環境 唔 係 好好 㗎 ！
677, 南紅 (F/女), 0, 我 知 ！ 我 睇 到 你 喺 海皮 想 自殺 ！
678, 南紅 (F/女), 0, 我 又 見 過 你 ， 坐 喺 兵頭花園 見 到 我 啲 麪包 就 流 口水 ！ 不過 我 一 睇 就 知道 你哋 兩 個 係 老實人 ！ 所以 你哋 唔 慣 充闊佬 㗎 ！
679, 謝賢 (M/男), 0, 我 …… 我哋 唔 係 充闊佬 呀 ！ 我哋 而家 有 嘢 做 㗎 ！
680, 胡楓 (M/男), 0, 係 囉 ！ 我哋 做 通天經紀 㗎 ！
681, 南紅 (F/女), 0, 我 唔 理 你哋 做 乜嘢 嘢 。 祇要 覺得 你哋 可以 做 朋友 ， 我 就 願意 同 你哋 做 朋友 ！ 其實 ， 我 嘅 環境 都 唔 係 好好 㗎 ！
682, 南紅 (F/女), 0, 我 同 你哋 一樣 ， 可以 講 得 話 ， 同是天涯淪落人 。
683, 胡楓 (M/男), 0, 係 囉 ！ 噉 我哋 相逢何必曾相識 呢 唏 ？
684, 南紅 (F/女), 0, 噉 啱 嘞 ！ 我哋 三 個 寡佬 …… 呀 ， 唔 係 …… 我 都 係 一樣 ！ 我 父母 死 咗 ， 淨低 我 一 個 人 喺 香港 ， 我 喺 呢處 ， 一 個 親人 都 冇 㗎嘞 ！ 而家 我 同 人 做 家庭 教師 ！ 今日 我 住 喺 事頭 嘅 屋企 ， 但係 聽日 我 唔 知 住 邊處 㗎喇 ！
685, 胡楓 (M/男), 0, 點解 呀 ！ 你 事頭 趕 你 呀 ？
686, 南紅 (F/女), 0, 唔 係 ！ 你 事頭 個 太太 聽日 去 日本 玩 嘞 ！ 佢 去咗 玩 之後 ， 成 間 屋 淨 得 個 男 事頭 同埋 我 ， 我 覺得 好 唔 方便 嘅 …
687, 南紅 (F/女), 0, 所以 ， 我 就 想 搬 出嚟 住 呀 ， 但係 到 而家 都 搵 唔 到 地方 。
688, 胡楓 (M/男), 0, 誒 ， 噉 好 容易 啫 ！ 我哋 做 經紀 成日 跑街 ， 我 包 一 兩 日 就 搵 到 畀 你 ！
689, 謝賢 (M/男), 0, 唏 ！ 我 而家 已經 搵 到 嘞 ！
690, 南紅 (F/女), 0, 係 ？
691, 謝賢 (M/男), 0, 嗱 ！ 我 住 嗰處 有 房 出租 ！ 祇 要 你 唔 怕 落雨 就 得 嘞 ！
692, 南紅 (F/女), 0, 落雨 唔 緊要 ！ 最 緊要 就係 租 平 ！
693, 謝賢 (M/男), 0, 噉 我 即刻 帶 你 返去 見 包租婆 呀 ！
694, 南紅 (F/女), 0, 好 呃 ！
695, 謝賢 (M/男), 0, 伙記 ～ ！ 埋單 ！
696, 男 (M/男), 0, 好 ！
697, 男 (M/男), 0, 噷 ！ 淨 飲 ！
698, 胡楓 (M/男), 0, 喂 ！ 唔 知 阿丘 兩 公婆 有冇 問題 喎 ？
699, 湯劍廷 (M/男), 0, 冇 問題 ！ 橫掂 我 嗰 間 房 又 未 有 人 租 ！
700, 李月清 (F/女), 0, 係 呃 ！ 噉樣 你 搬 嚟 我哋 呢處 ， 我哋 重 多 個 伴 ！
701, 南紅 (F/女), 0, 噉 就 最 好 喇 ！
702, 眾 (X/不明), 0, 嗱 ～
703, 胡楓 (M/男), 0, 係 唔 係 呀 ， 我 都 話 阿丘 兩公婆 冇 問題 㗎嘞 。
704, 南紅 (F/女), 0, 丘 生 、 丘 太 ， 趁 今日 禮拜 ， 不如 我 搬 啲 嘢 嚟 嘞 ， 好 嘛 ？
705, 湯劍廷 (M/男), 0, 好 呃 ！
706, 胡楓 (M/男), 0, 我 幫 你 搬 咧 ！
707, 南紅 (F/女), 0, 唔 使 ， 我 得 幾 件 行李 咋嘛 。 又 冇 家俬 嘅 …… 我 諗 ， 不如 喺道 租 幾 件 家俬 用 住 先 咪 算 囉 ！
708, 湯劍廷 (M/男), 0, 喔 ！ 出面 有 家俬 鋪 ， 吓 ， 得 我 帶 你 去 喇 ！
709, 李月清 (F/女), 0, 我 同 你 執 好 間 房 呀 。
710, 南紅 (F/女), 0, 好 呃 ！
711, 南紅 (F/女), 0, 呀 ， 聽日 再見 ！
712, 胡楓 (M/男), 0, 一陣間 見 ！
713, 謝賢 (M/男), 0, 哼 ， 你 梗係 講 得 快 過 我 㗎噃 。 好 ！ 下次 我 一定 講 得 快 過 你 ！
714, 謝賢 (M/男), 0, 一陣間 見 ！
715, 李月清 (F/女), 0, 呢 位 鄧 小姐 幾 好 人品 㗎喎 ！
716, 謝賢 (M/男), 0, 係 呀 ！
717, 胡楓 (M/男), 0, 係 呀 ！
718, 李月清 (F/女), 0, 佢 係 你 兩 位 邊個 嘅 朋友 呀 ！
719, 胡楓 (M/男), 0, 我 嘅 ！
720, 謝賢 (M/男), 0, 我 嘅 ！
721, 眾 (X/不明), 0, 我哋 嘅 ！
722, 南紅 (F/女), 0, 今晚 見 ！
723, 謝賢 (M/男), 0, 今晚 見 ！
724, 胡楓 (M/男), 0, 今晚 見 ！
725, 謝賢 (M/男), 0, 日清 呀 ？ 重有 幾 錢 喺 你 道 呀 ！
726, 胡楓 (M/男), 0, 幾 多 喎 ？ 當 咗 你 個 打火機 十 文 ， 用 咗 兩 日 ， 而家 重有 四 毫子 嘅 …… 夠 搭 電車 來回 ！
727, 謝賢 (M/男), 0, 噉 今日 冇 晏 食 ？
728, 胡楓 (M/男), 0, 我 而家 就係 諗 緊 辦法 。
729, 謝賢 (M/男), 0, 誒 …… 唔唔唔 …… 使 諗 喇 ！ 當 你 件 西裝 喇 ！
730, 胡楓 (M/男), 0, 咩 話 ？
731, 謝賢 (M/男), 0, 我 當 咗 個 打火機 ， 而家 咪 輪 到 你 當 囉 ！
732, 胡楓 (M/男), 0, 噉 我 當 咗 佢 ， 着 咩 呀 ！
733, 謝賢 (M/男), 0, 嗯 …… 我 點 知 你 呀 ！
734, 胡楓 (M/男), 0, 那佬 ， 我 裇衫 穿窿 㗎 ！
735, 謝賢 (M/男), 0, 噉 唔 係 點 呀 ！
736, 胡楓 (M/男), 0, 呀 ， 你 件 裇衫 冇 穿 ， 唔 啱 當 你 嗰 件 吖 ！
737, 謝賢 (M/男), 0, 當 我 ～ 件 ？
738, 胡楓 (M/男), 0, 你 話 有禍同當 吖嘛 ！
739, 謝賢 (M/男), 0, 噉 呀 ？
740, 胡楓 (M/男), 0, 嘩 ！
741, 謝賢 (M/男), 0, 嘩 ！ 你 想 車死 人 呀 ， 你 ？
742, 姜中平 (M/男), 0, 喔 ！ 聚財 ！
743, 謝賢 (M/男), 0, 誒 ？ 譚楓 ， 原來 係 你 呀 ？
744, 胡楓 (M/男), 0, 譚楓 ， 重 認 唔 認 得 我 呀 ！
745, 姜中平 (M/男), 0, 認 得 ～ ！ 你哋 兩 個 點解 會 喺 埋 一齊 㗎 ？
746, 胡楓 (M/男), 0, 我哋 而家 同撈同煲 吖嘛 ！
747, 謝賢 (M/男), 0, 有禍同當 ！
748, 姜中平 (M/男), 0, 哦 ～ 你哋 走 經紀 ！
749, 胡楓 (M/男), 0, 譚楓 呀 ？ 你 就 夠 唔 係 㗎喇 ！ 結婚 都 唔 請 我 飲 噃 ！
750, 姜中平 (M/男), 0, 對唔住 呀吓 ！ 我 第日 補 請 返 你 一 餐 吖 ！
751, 胡楓 (M/男), 0, 第日 喎 ！ 何必 唔 而家 啫 ， 呵 ？
752, 姜中平 (M/男), 0, 噉 你 送禮 嚟 先 吖 ！
753, 謝賢 (M/男), 0, 正一 姑寒種 ！
754, 胡楓 (M/男), 0, 好 ！ 不如 而家 請 你 食晏 ， 算 係 送禮 ！
755, 謝賢 (M/男), 0, 唔 好 啩 ？ 你 得 四 毫子 咋喎 ！
756, 姜中平 (M/男), 0, 都 好 ！ 橫掂 我 今日 都 未 食晏 ！ 而家 去 喇 ！
757, 胡楓 (M/男), 0, 好 ！ 聚財 ， 上車 ！
758, 謝賢 (M/男), 0, 喂喂喂 ， 你 ……
759, 胡楓 (M/男), 0, 去 到 茶樓 至 講 喇 ！
760, 謝賢 (M/男), 0, 食 完 嘞 ！ 點樣 甩 得 身 呢 ？
761, 姜中平 (M/男), 0, 哎吔 ， 死 嘞 ！ 我 唔 記得 叫 我 老虎乸 唔 好 等 我 食 晏晝 添 ！ 我 而家 去 打 個 電話 呀 。
762, 胡楓 (M/男), 0, 隨便 ！
763, 謝賢 (M/男), 0, 哎吔 ！ 你 個 袋 周身 冇 個 仙 重 搞 到 請 食晏 添 ！ 一陣間 點 甩身 呀 ！
764, 胡楓 (M/男), 0, 你 定 啲 喇 ！ 你 食飽 未 吖 ？
765, 謝賢 (M/男), 0, 我 驚 都 驚飽 嘞 。
766, 胡楓 (M/男), 0, 噉 就 得 嘞 ！
767, 胡楓 (M/男), 0, 夥記 ！ 埋單 ！
768, 謝賢 (M/男), 0, 你 重 充 闊佬 ？ 一陣 真係 扐 張 單 嚟 ， 你 點算 呀 ！
769, 胡楓 (M/男), 0, 我 有 辦法 嘅 ！ 如果 你 驚 呢 ？ 你 就 入 廁所 先 ！
770, 謝賢 (M/男), 0, 我 …… 我 情願 入 廁所 嘞 ！
771, 姜中平 (M/男), 0, 我哋 走 嘞 ， 好 唔 好 呀 ？
772, 胡楓 (M/男), 0, 坐 下 先 喇 ！ 聚財 入 咗 廁所 。
773, 姜中平 (M/男), 0, 唔 得 嘞 ， 我 老虎乸 叫 我 即刻 車 佢 去 買 嘢 呀 。
774, 胡楓 (M/男), 0, 噉 呀 ？ 伙記 ， 埋單 ！
775, 姜中平 (M/男), 0, 幾多 錢 呀 ！
776, 胡楓 (M/男), 0, 誒 ， 等 我 ！ 十八 文 呀 ？
777, 姜中平 (M/男), 0, 你 唔 使 扲 嘞 ！ 呢 次 輪 到 我 喇吓 ？
778, 胡楓 (M/男), 0, 誒 ， 唔 好 同 我 爭 咧 ！
779, 姜中平 (M/男), 0, 使 乜 客氣 吖 ！
780, 胡楓 (M/男), 0, 你 同 我 爭 做 咩 呢 ？ 真係 吖 ！
781, 姜中平 (M/男), 0, 得 嘞 得 嘞 ， 呢 次 我 喇 ！ 下次 到 你 ！ 下次 到 你
782, 胡楓 (M/男), 0, 唔 得 嘅 …… 唔 得 嘅 ！ 噉 點 得 呀 ！ 唔 得 嘅咧 …… 唔 得 嘅咧 …… 喂喂喂喂 ……
783, 姜中平 (M/男), 0, 唏 …… 是但 喇嘛 ， 有 咩 所謂 ！
784, 王克 (M/男), 0, 呢 份 買佣 係 你哋 嘅 ！
785, 萬靈 (M/男), 0, 多謝 黃老爺 ！
786, 王克 (M/男), 0, 呢 一 份 賣佣 係 你哋 嘅 ！
787, 眾 (X/不明), 0, 呵呵 ， 多謝 黃老爺 ！
788, 王克 (M/男), 0, 你 就 喺 呢處 簽 個 字 喇 ！
789, 萬靈 (M/男), 0, 嗱 ！ 呢 五 十 文 係 你哋 嘅 ！
790, 胡楓 (M/男), 0, 好 ！ 多謝 ！
791, 萬靈 (M/男), 0, 喂 ！ 第日 你哋 有 行 呢 ， 關照 返 我 ， 得 喎 ！
792, 胡楓 (M/男), 0, 梗 ～ 係 喇 ！
793, 謝賢 (M/男), 0, 哈 ！ 肥仔嘜 個 人 幾 好 ！ 義氣博義氣 ， 第日 我 報答 返 你 ， 吓 ！
794, 胡楓 (M/男), 0, 錢 呢 ， 雖然 係 少少 地 ！ 不過 ， 都 算 我哋 入 咗 經紀行 之後 ， 第 一 次 發市 ！ 呢 筆 錢 ， 我哋 要 組織 個 財政 委員會 嚟 管理 佢 ！
795, 謝賢 (M/男), 0, 唏 ， 你 賺 五 十 文 就要 組織 個 財政 委員會 ！ 如果 你 賺 到 五百 呀 ？
796, 胡楓 (M/男), 0, 誒 ～ 呢 啲 錢 係 我哋 兩 個 人 賺 㗎 嘛 ， 噉 我哋 都 要 選出 一 個 會計 兼 出納 嚟 管理 佢 㗎 ！
797, 謝賢 (M/男), 0, 我 唔 識 管 錢 㗎 ， 你 管 喇 ！
798, 胡楓 (M/男), 0, 好 ！ 我 提議 ！ 每 人 袋 住 十 文 ， 當 係 私己錢 ， 費事 周身 冇 文 呀 ！
799, 謝賢 (M/男), 0, 好 呀 ， 好 呀 ！
800, 胡楓 (M/男), 0, 噉 …… 噉 重有 呢 卅 文 點 呀 ！
801, 謝賢 (M/男), 0, 誒 …… 交 一 個 月 租 又 唔 夠 ！ 阿丘 兩公婆 待 我哋 咁 好 ！ 噉 我哋 第 一 次 賺到 錢 ， 不如 ， 不如 請 佢哋 食 返 餐 咧 ！
802, 胡楓 (M/男), 0, 係 噃 ！ 噉 我哋 買 枝 酒 ， 斬 啲 料 ， 叫 埋 阿秀瑩 ， 大家 食 一 餐 ！
803, 謝賢 (M/男), 0, 丘 太 ， 食 嚿 燒肉 吖 ！
804, 李月清 (F/女), 0, 你 愛 喇 ！ 你 愛 喇 ！
805, 胡楓 (M/男), 0, 飲杯 ！
806, 湯劍廷 (M/男), 0, 大家 飲杯 ！ 大家 飲杯 ！
807, 謝賢 (M/男), 0, 飲杯 飲杯 ！
808, 南紅 (F/女), 0, 飲杯 飲杯 ！
809, 謝賢 (M/男), 0, 秀瑩 飲 咗 兩 杯 零舍 靚 ！ 我 以前 真係 笨 ， 成日 想 死 ！ 如果 死 咗 ， 噉 就 真係 冤枉 嘞 ！
810, 南紅 (F/女), 0, 聚財 ！ 我 同 你 飲杯 ！
811, 謝賢 (M/男), 0, 喔 ！ 好 呀 ！
812, 謝賢 (M/男), 0, 佢 同 我 飲 喎 ！ 好 ！ 飲 大啖 啲 ！
813, 南紅 (F/女), 0, 日清 ！ 我 都 同 你 飲杯 ！
814, 胡楓 (M/男), 0, 好 ！ 飲杯 ！
815, 謝賢 (M/男), 0, 咦 ！ 佢 又 同 阿日清 飲 嘅 …… 唓 ！ 至 先 我 唔 飲 咁 大啖 喇 ！
816, 李月清 (F/女), 0, 好 ！ 我 都 敬 你哋 兩 位 一 杯 ！ 祝 你哋 兩 個 從 今日 起 ， 行 好運 ！
817, 謝賢 (M/男), 0, 承 你 貴言 ！
818, 胡楓 (M/男), 0, 多謝 ！
819, 謝賢 (M/男), 0, 包租婆 講 得 啱 ！ 我哋 識 咗 阿秀瑩 之後 ， 真係 行 好運 ！ 我哋 又 走 成 一 單 生意 嘞 ！
820, 胡楓 (M/男), 0, 四百 文 ！
821, 謝賢 (M/男), 0, 喂 ！ 呢 次 怕 要 交租 㗎嘞喎 ！
822, 胡楓 (M/男), 0, 好 呃 ！ 嗱 ！
823, 謝賢 (M/男), 0, 噉 …… 呢 三百 文 點 開支 呀 ！ 阿 會計 ， 兼 出納 ！
824, 胡楓 (M/男), 0, 呢 個 社會 ！ 先敬羅衣後敬人 嘅 ！ 噉 既然 賺 到 錢 嘞 ， 噉 我哋 兩 個 都 應該 整 返 套 老西 嘞啩 ！
825, 胡楓 (M/男), 0, 重有 ， 聽日 係 禮拜六 ， 大家 放假 一 天 ， 各 人 自己 去 約 女朋友 ， 自己 搵 節目 ！
826, 謝賢 (M/男), 0, 各 人 自己 搵 節目 ？ 各 人 自己 約 女朋友 ？ 好 ！
827, 李月清 (F/女), 0, 鄧 小姐 ！ 你 又 試 同 佢哋 補衫 呀 ？
828, 南紅 (F/女), 0, 係 咧 ！ 求先 我 過去 同 佢哋 執 間 房 ， 見 到 佢 啲 衫 爛 晒 都 唔 補 ， 所以 拎 過嚟 同 佢 補 兩 針 咋嘛 ！
829, 李月清 (F/女), 0, 哎吔 你 唔 知 㗎嘞 ！ 你 未 嚟 之前 呀 ， 佢哋 間 房 污糟邋遢 ， 佢 兩 個 呀 ， 着 到 褦褦㹃㹃 噉 㗎 。
830, 南紅 (F/女), 0, 係 咩 ？
831, 胡楓 (M/男), 0, 秀瑩 ……
832, 謝賢 (M/男), 0, 秀瑩 ！
833, 胡楓 (M/男), 0, 閂門 吖 ！
834, 李月清 (F/女), 0, 佢哋 返 嘞 ！
835, 胡楓 (M/男), 0, 秀瑩 ！
836, 謝賢 (M/男), 0, 秀瑩 ！
837, 胡楓 (M/男), 0, 秀瑩 ， 我 呢 件 衫 個 款 ， 你 鍾 唔 鍾意 呀 ！
838, 南紅 (F/女), 0, 幾 好 ！
839, 謝賢 (M/男), 0, 哈 …… 秀瑩 讚 佢 喎 ！ 唔 得 ！
840, 謝賢 (M/男), 0, 秀瑩 呀 ， 我 條 呔 靚 唔 靚 呀 ！
841, 南紅 (F/女), 0, 都 幾 好 ！
842, 謝賢 (M/男), 0, 好彩 佢 都 讚 返 下 我 ！
843, 南紅 (F/女), 0, 不過 ， 你哋 搵錢 咁 艱難 ， 似乎 唔 應該 亂 咁 使 錢 噃 ！ 我 認為 一 個 人 嘅 靚 ， 唔 係 喺 外表 嘅 ……
844, 謝賢 (M/男), 0, 最 衰 你 提議 要 扮靚 㗎喇 ！
845, 南紅 (F/女), 0, 而且 ， 你哋 重有 啲 舊 嘅 都 未 着 爛 ， 使 乜 咁 快趣 買 新 嘅啫 ？
846, 胡楓 (M/男), 0, 呢 啲 着 到 穿 晒 窿 㗎嘞 ！
847, 南紅 (F/女), 0, 你 唔 知 啫 ， 我 同 你 補 好 晒 嘞 ！ 嗱 呢 件 裇衫 係 你 嘅 ……
848, 胡楓 (M/男), 0, 唔該 ！
849, 謝賢 (M/男), 0, 噉 我 冇 㗎 ？
850, 南紅 (F/女), 0, 呢 條 褲 係 你 嘅 …… 重 爭 幾 針 未 得 ， 你 等 下 先 喇 ！
851, 謝賢 (M/男), 0, 唔該 ！
852, 李月清 (F/女), 0, 鄧 小姐 重 同 你哋 執 乾淨 間 房 添呀 ！
853, 胡楓 (M/男), 0, 哦 ！
854, 謝賢 (M/男), 0, 係 咩 ？
855, 胡楓 (M/男), 0, 喂 ！ 你 又 話 交 租 ！
856, 謝賢 (M/男), 0, 呀 ， 係 呀 ！
857, 謝賢 (M/男), 0, 阿丘 太 呀 ！ 我 交 住 一 個 月 租 畀 你 先 ！
858, 李月清 (F/女), 0, 好 ！ 哎吔 ！ 我 冇 袋 散紙 喺 身 ， 你 跟 我 出 嚟 ， 我 找 畀 你 吖 ， 吓 ！
859, 胡楓 (M/男), 0, 秀瑩 呀 ！ 聽日 禮拜六 ， 我 諗 你 唔使 上堂 嘅呀 ？
860, 南紅 (F/女), 0, 咩 唔 使 上堂 呀 ！ 淨係 放 下晝 㗎咋 ！
861, 胡楓 (M/男), 0, 你 同 我 補衫 咁 好 ， 都 好 應該 請 你 睇 返 場 戲 嘅 ！
862, 南紅 (F/女), 0, 哼 ， 你 又 試 亂 咁 使 錢 囉 ！
863, 胡楓 (M/男), 0, 請 你 睇戲 ， 係 應該 㗎 ！ 點算 亂 咁 使 錢 呀 。
864, 南紅 (F/女), 0, 都 算 你 幾 識 講 嘢 ！
865, 胡楓 (M/男), 0, 嗱 ！ 聽日 ， 金聲戲院 ， 兩 點 半 場 ， 我 嚟 接 你 ！
866, 南紅 (F/女), 0, 唔 使 接 嘞 ， 我 返 嚟 屋企 同埋 你 一齊 去 咪 得 喇 。
867, 胡楓 (M/男), 0, 費事 你 行 咁 遠路 嘞 ， 唔 啱 聽日 兩 點鐘 ， 我 响 街口 個 巴士站 等 你 咧 。
868, 南紅 (F/女), 0, 好 ！
869, 胡楓 (M/男), 0, 係 噉 嘞 ！ 我 拎 返 啲 衫 過去 先 ！ 一陣 至 過 嚟 陪 你 ！
870, 南紅 (F/女), 0, 呃 ！ 日清 呀 ？ 點解 唔 叫 埋 聚財 一齊 去 呀 ！
871, 胡楓 (M/男), 0, 誒 …… 佢 話 佢 自己 有 約 喎 ！
872, 南紅 (F/女), 0, 哦 ？
873, 胡楓 (M/男), 0, 唔 使 理 佢 㗎嘞 ！
874, 胡楓 (M/男), 0, 正 所謂 ： 人非草木，誰孰無情 呀 ……
875, 李月清 (F/女), 0, 嗱 ！
876, 謝賢 (M/男), 0, 我 一 搵 到 錢 ， 就 畀 埋 嗰 啲 你 呀吓 ！
877, 李月清 (F/女), 0, 得 囉 ！
878, 南紅 (F/女), 0, 哦 ！ 補好 嘞 ！
879, 謝賢 (M/男), 0, 唔該 ！
880, 謝賢 (M/男), 0, 呃 ， 秀瑩 呀 ， 聽日 禮拜六 ， 你 使唔 使 上堂 呀 ！
881, 南紅 (F/女), 0, 放 半日 假 ！
882, 謝賢 (M/男), 0, 我 本來 就 唔 想 亂 咁 使 錢 㗎嘞 ， 不過 …… 不過 我 真係 想 請 你 睇 場 戲 呀 ！
883, 南紅 (F/女), 0, 喔 ？
884, 謝賢 (M/男), 0, 你 鍾意 去 就 去 喇 ！ 如果 你 唔 鍾意 去 ， 我 都 唔 去 嘞 ……
885, 南紅 (F/女), 0, 你 唔 係 有 約會 嘅咩 ？
886, 謝賢 (M/男), 0, 我 咪 就 想 約 你 囉 ！
887, 南紅 (F/女), 0, 哦 ～
888, 謝賢 (M/男), 0, 你 肯 唔 肯 去 吖 ？
889, 南紅 (F/女), 0, 你 想 睇 咩 戲 呀 ！
890, 謝賢 (M/男), 0, 唔 啱 ， 近近地 ， 金聲戲院 兩 點 半 鐘 場 吖嗱 ？
891, 南紅 (F/女), 0, 誒 ～ 噉 點解 唔 約 埋 日清 一齊 去 呢 ？
892, 謝賢 (M/男), 0, 佢 唔 肯 同 我 去 㗎嘞 ， 佢話 各 人 自己 搵 節目 喎 ！
893, 南紅 (F/女), 0, 嗯 ～
894, 謝賢 (M/男), 0, 呀嗱 ， 噉 我 聽日 兩 點鐘 ， 係 金聲戲院 門口 等 你 好 唔 好 呀 ！
895, 南紅 (F/女), 0, 好 ！
896, 謝賢 (M/男), 0, 嗱 ， 兩 點鐘 喎 ！
897, 謝賢 (M/男), 0, 正 所謂 ： 人非草木，誰孰無情 呀 ……
898, 胡楓 (M/男), 0, 正 所謂 ： 人非草木 ……
899, 謝賢 (M/男), 0, 誰孰無情 呀 ……
900, 眾 (X/不明), 0, 另當另當令 ……
901, 謝賢 (M/男), 0, 喂 ！ 今日 你 有 咩 節目 呀 ！
902, 胡楓 (M/男), 0, 呢 啲 軍事 秘密 ， 唔 講 得 畀 你 聽 嘅 ！
903, 謝賢 (M/男), 0, 懶叻 噉 ！
904, 謝賢 (M/男), 0, 你 憂 你 個 女朋友 陪 你 嘛 ？
905, 胡楓 (M/男), 0, 哼 ！ 唔通 你 又 有 啩 ！
906, 謝賢 (M/男), 0, 我 梗係 有 喇 ！
907, 胡楓 (M/男), 0, 喂 ！ 你 又 跟 邊個 女仔 呀 ！
908, 謝賢 (M/男), 0, 你 唔 講 畀 我 聽 ， 我 都 唔 講 畀 你 聽 啫 ！
909, 胡楓 (M/男), 0, 唔 講 唔 係 罷囉 ！
910, 胡楓 (M/男), 0, 好 ！ 睇 下 夠鐘 未 先 ！
911, 謝賢 (M/男), 0, 而家 幾 點鐘 呀吓 ？
912, 胡楓 (M/男), 0, 一 點 七 個 字 ， 我 夠鐘 嘞 ！
913, 謝賢 (M/男), 0, 我 都 夠鐘 㗎嘞噃 ！
914, 胡楓 (M/男), 0, 你 ～ ！
915, 謝賢 (M/男), 0, 你 ～ ！
916, 南紅 (F/女), 0, 去 得 未 呀 ！
917, 眾 (X/不明), 0, 誒 ～
918, 胡楓 (M/男), 0, 我 去 得 嘞 ！
919, 謝賢 (M/男), 0, 我 去 得 嘞 ！
920, 謝賢 (M/男), 0, 唔該 ！
921, 胡楓 (M/男), 0, 理頭 呀 ？
922, 南紅 (F/女), 0, 丘 太 ！
923, 李月清 (F/女), 0, 鄧 小姐 ！ 有 封 信 呀 ！
924, 南紅 (F/女), 0, 哦 ？
925, 南紅 (F/女), 0, 早抖 ！
926, 眾 (X/不明), 0, 早抖 ！
927, 胡楓 (M/男), 0, 喂 ！ 我 睇 封 信 梗係 有 啲 事 。
928, 謝賢 (M/男), 0, 係 呀 係 呀 ！ 頭先 佢 重 玩 得 好 開心 嘅 ！
929, 胡楓 (M/男), 0, 秀瑩 ！ 你 封 信 係咪 有 啲 事 呀 ！
930, 南紅 (F/女), 0, 些少 私事 啫 ！
931, 胡楓 (M/男), 0, 講 唔 講 得 畀 我哋 聽 ？
932, 南紅 (F/女), 0, 講 嚟 都 冇用 喇 ！
933, 謝賢 (M/男), 0, 你 講 出嚟 ， 或者 我哋 可以 幫 你 忙 呢 ！
934, 南紅 (F/女), 0, 你哋 唔 幫 得 我 忙 㗎嘞 ！ 我 自己 想 辦法 得 嘞 。
935, 胡楓 (M/男), 0, 究竟 係 咩 事 呢 唏 ？
936, 謝賢 (M/男), 0, 我 知 佢 又 冇 父母 嘅 …… 梗係 朋友 嘅 事 喇 ！
937, 胡楓 (M/男), 0, 噉 點解 唔 肯 講 畀 我哋 聽 ？
938, 謝賢 (M/男), 0, 人哋 唔 肯 講 ， 梗係 唔 講 得 㗎喇 ！
939, 謝賢 (M/男), 0, 我哋 又 走 成 一 單 大 生意 ， 義氣 博 義氣 ！ 我哋 重 帶歇 返 肥仔嘜 撈 返 份 佣 添 ！
940, 胡楓 (M/男), 0, 肥仔嘜 ！ 畀 一百 文 你 ！
941, 萬靈 (M/男), 0, 多謝 ！
942, 謝賢 (M/男), 0, 喂 ！ 我哋 賺 咗 成 千 文 ！ 請 阿秀瑩 出去 食晏 咧 。
943, 胡楓 (M/男), 0, 好 ！
944, 胡楓 (M/男), 0, 黃 師爺 ， 借 個 電話 打打 ！
945, 胡楓 (M/男), 0, 喂 ！ 唔該 叫 鄧秀瑩 小姐 聽 電話 吖 ！
946, 謝賢 (M/男), 0, 係 唔 係 道 呀 ！
947, 胡楓 (M/男), 0, 喂 ！ 你 係 秀瑩 呀 ？
948, 南紅 (F/女), 0, 係 ！ 有 咩 事幹 呀 ！
949, 胡楓 (M/男), 0, 我哋 而家 想 請 你 出 嚟 食晏 ！
950, 南紅 (F/女), 0, 誒 ～ 我 都 係 唔 出 嚟 嘞 ！ 我 要 等 個 事頭 起身 ， 有 啲 事 要 同 佢 商量 ！
951, 胡楓 (M/男), 0, 噉 呀 ？ 佢 而家 唔 得閒 喎 ！
952, 謝賢 (M/男), 0, 噉 今晚 先 喇 。
953, 胡楓 (M/男), 0, 喂 ！ 今晚 見 喇 ！
954, 南紅 (F/女), 0, 今晚 見 ！
955, 胡楓 (M/男), 0, 唔該 晒 呀 ， 黃 師爺 ！
956, 謝賢 (M/男), 0, 喂喂喂 ！ 我哋 今晚 接 佢 放工 等 佢 開心 下 咧 。
957, 胡楓 (M/男), 0, 好 呀 ！
958, 胡楓 (M/男), 0, 喂 ！ 嚟 咧 ！
959, 謝賢 (M/男), 0, 嗰 架 車 咪 秀瑩 事頭 嘅 ……
960, 胡楓 (M/男), 0, 噉 嗰 個 肥佬 係 唔 係 秀瑩 嘅 事頭 嚟 呀 ！
961, 謝賢 (M/男), 0, 我 睇 係 啩 。
962, 胡楓 (M/男), 0, 點解 個 秀瑩 同 個 事頭 咁 親密 嘅 ……
963, 謝賢 (M/男), 0, 我 點 知 呀 ！
964, 胡楓 (M/男), 0, 哦 ～ 唔 怪 得 知 唔 肯 同 我哋 食晏 ！
965, 謝賢 (M/男), 0, 噉 我哋 而家 食飯 囉 ！
966, 男 (M/男), 0, 吓 ， 白蘭地 又 成 枝 呀吓 。
967, 胡楓 (M/男), 0, 你 唔 使 驚 ！ 我哋 有 錢 畀 ～
968, 男 (M/男), 0, 我 唔 係 驚 你 唔 畀 呀 ， 我 驚 你 飲醉 咋 ， 大佬 ！
969, 胡楓 (M/男), 0, 我 唔 會 醉 嘅 ！
970, 謝賢 (M/男), 0, 日清 呀 ？ 唔 好 再 飲 嘞 ， 再 飲 你 就 醉 㗎嘞 ！
971, 胡楓 (M/男), 0, 我 就係 驚 我 唔 醉 ！
972, 謝賢 (M/男), 0, 哈 ！ 我 記得 我哋 兩 個 喺 呢 間 餐室 道 一齊 識 阿秀瑩 㗎呵 ？
973, 胡楓 (M/男), 0, 係 ！ 由 嗰 次 起 ， 我 就 愛 上 咗 佢 。
974, 謝賢 (M/男), 0, 吓 ？ 你 又 係 愛 上 咗 佢 ？
975, 胡楓 (M/男), 0, 聚財 ！ 你 知 唔 知 我 幾 愛 阿秀瑩 呀 ！
976, 謝賢 (M/男), 0, 噉 你 就 夠 唔 知 我 點 愛 阿秀瑩 嘞 。
977, 胡楓 (M/男), 0, 我 未 識 秀瑩 之前 ， 冇 飯 食 ， 冇 屋 住 ， 我 唔 受 愁 嘅 ， 但係 我 而家 搵 到 大把 錢 ， 今晚 冇 阿秀瑩 喺 我 身邊 ， 我 就 好似 想 死 噉 。
978, 謝賢 (M/男), 0, 唔 祇 你 想 死 呀 ！ 我 而家 夠 想 嘞 。
979, 胡楓 (M/男), 0, 如果 秀瑩 唔 愛 我 呀 ？ 就算 呢 樽 係 毒藥 呀 ， 我 都 寧可 飲死 佢 呀 ！
980, 謝賢 (M/男), 0, 你 唔 好 飲 晒 ， 你 畀 啲 我 先 喇 ！
981, 胡楓 (M/男), 0, 毒藥 你 都 飲 呀 ？
982, 謝賢 (M/男), 0, 本來 唔 飲 嘅 …… 而家 我 飲 嘞 ！
983, 胡楓 (M/男), 0, 好 ！ 大家 飲死 佢 ！
984, 謝賢 (M/男), 0, 飲死 佢 ！
985, 男 (M/男), 0, 喂 ！ 嗰 兩 條 友 梗係 失戀 嘞 ！
986, 胡楓 (M/男), 0, 正 所謂 ： 人非草木，誰孰無情 呀 ～ 另當 令當 令
987, 胡楓 (M/男), 0, 有 架 車 好 沙塵 咩 ？ 咁 叻 呀 車死 我 ， 等 我 唔 死 自殺 吖 ！
988, 謝賢 (M/男), 0, 係 呃 ！
989, 謝賢 (M/男), 0, 我 …… 我 認 住 個 車牌 ， 第日 我 有 車 同 你 撞 過 ！
990, 謝賢 (M/男), 0, 咦 ！ 喂喂喂 ！ 秀瑩 呀 ！ 秀瑩 呀 ！
991, 胡楓 (M/男), 0, 唔 係 啩 ！
992, 謝賢 (M/男), 0, 呢 ！
993, 胡楓 (M/男), 0, 嗰 個 大 肥佬 扶 住 佢 ， 佢 好似 醉 咗 噉 喎 ！
994, 謝賢 (M/男), 0, 佢 醉 …… 我 睇 你 醉 咋啩 ？
995, 胡楓 (M/男), 0, 唏 ！ 我 見 到 秀瑩 就 唔 醉 㗎喇 ！
996, 胡楓 (M/男), 0, 你 睇 ！
997, 謝賢 (M/男), 0, 係 喎 ！ 攬 住 個 大 肥佬 入 酒店 做 咩 呀 ！
998, 胡楓 (M/男), 0, 唏 ， 你 重 話 我 醉 喎 ！ 重 使 問 嘅咩 ？ 快 啲 救 佢 先 喇 ！
999, 謝賢 (M/男), 0, 喂喂喂 ， 噉樣 點 救 法 啫 ？
1000, 胡楓 (M/男), 0, 你 詐醉 ， 唔 好 出聲 ， 吓 ！
1001, 男 (M/男), 0, 幾 樓 呀 先生 ？
1002, 胡楓 (M/男), 0, 我哋 同埋 ， 正話 扶 住 一 個 飲 醉 酒 嘅 大 肥佬 一 ……
1003, 男 (M/男), 0, 哦 ！
1004, 胡楓 (M/男), 0, 喂 ！ 佢哋 响 幾 號 房 呀 ！
1005, 男 (M/男), 0, 唔 知 喎 ！
1006, 胡楓 (M/男), 0, 哦 。
1007, 謝賢 (M/男), 0, 噉 點 知 去 邊 間 房 呀 ！
1008, 胡楓 (M/男), 0, 我 有 辦法 ， 你 詐醉 吖 ！
1009, 胡楓 (M/男), 0, 誒 ～ 有 個 大 肥佬 扶 住 一 個 飲 醉 酒 嘅 女仔 ， 喺 幾 號 房 呀 ！
1010, 胡楓 (M/男), 0, 我哋 响 樓下 拍車 ， 叫 佢 上嚟 先 嘅 ！
1011, 男 (M/男), 0, 跟 我 嚟 喇 ！
1012, 李鵬飛 (M/男), 0, 邊個 ？
1013, 男 (M/男), 0, 有 人 搵 你 ！
1014, 胡楓 (M/男), 0, 肥佬 呀 ！ 佢 醉 咗 呀 ， 扶 佢 入去 吖 ！ 扶 佢 入去 吖 ！
1015, 謝賢 (M/男), 0, 你 個 死 肥佬 ！ 你 個 死 肥佬 ！ 我 同 你 再 猜 過 ！
1016, 李鵬飛 (M/男), 0, 猜 乜嘢 呢 ， 真係 ？
1017, 謝賢 (M/男), 0, 發財 呀 ？
1018, 胡楓 (M/男), 0, 秀瑩 呀 ？ 秀瑩 呀 ， 起身 喇 ， 秀瑩 ， 秀瑩 ……
1019, 謝賢 (M/男), 0, 六 呀 六 呀 你 快啲 喇 ， 死 肥佬 ！ 哈哈哈哈哈 ……
1020, 李鵬飛 (M/男), 0, 伙記 呀 ， 伙記 ， 伙記 呀 ……
1021, 謝賢 (M/男), 0, 喂 ， 佢 醒 未 啫 ？ 我 搞 唔 掂 㗎嘞 ……
1022, 胡楓 (M/男), 0, 佢 醉 得 好 緊要 呀 ， 幫手 扶 起 佢 喇 ！
1023, 謝賢 (M/男), 0, 嚟 ！
1024, 胡楓 (M/男), 0, 秀瑩 ， 秀瑩 ！
1025, 李鵬飛 (M/男), 0, 你你你 點解 放 兩 個 醉酒鬼 入嚟 ？
1026, 男 (M/男), 0, 佢哋 話 係 你 朋友 嚟 喎 ！
1027, 李鵬飛 (M/男), 0, 朋友 ？ 邊個 話 呀 ！
1028, 男 (M/男), 0, 佢哋 話 囉 ！
1029, 謝賢 (M/男), 0, 點算 呀 ！
1030, 胡楓 (M/男), 0, 你 再 詐醉 纏 住 佢 一陣 添 ！
1031, 謝賢 (M/男), 0, 秀瑩 …… 秀瑩 …… 秀瑩 呀 …… 秀瑩 ……
1032, 李鵬飛 (M/男), 0, 你 快 啲 同 我 趕 佢哋 出去 ！
1033, 男 (M/男), 0, 喔 ！
1034, 胡楓 (M/男), 0, 秀瑩 呀 ！
1035, 李鵬飛 (M/男), 0, 趕 佢哋 出去 ！
1036, 謝賢 (M/男), 0, 吖 …… 你 個 死 肥佬 重 敢 返 嚟 ？ 你 要 唔 要 ……
1037, 李鵬飛 (M/男), 0, 喂喂 ， 伙記 伙記 ……
1038, 男 (M/男), 0, 嘿嘿
1039, 胡楓 (M/男), 0, 秀瑩 …… 秀瑩 ， 起身 喇 ， 秀瑩 ！ 秀瑩 呀 ！
1040, 謝賢 (M/男), 0, 你 重 走 …… 你 重 走 …… 乜 搵 啲 噉 嘅 嘢 搞 呀 …… 喂 ， 伙記 …… 伙記 呀 ……
1041, 胡楓 (M/男), 0, 畀 我 ！
1042, 謝賢 (M/男), 0, 好 ！ 等 你 淋 下 個 肥佬 ！
1043, 胡楓 (M/男), 0, 今趟 我 唔 淋 個 肥佬 嘞 ！
1044, 胡楓 (M/男), 0, 嗱 ！ 佢 醒 嘞 ！
1045, 謝賢 (M/男), 0, 秀瑩 ！
1046, 南紅 (F/女), 0, 點解 我 會 嚟 呢道 㗎 ？
1047, 胡楓 (M/男), 0, 秀瑩 ， 係咪 你 自願 嚟 呢道 ？
1048, 南紅 (F/女), 0, 咩 話 ？
1049, 謝賢 (M/男), 0, 噉 ， 係咪 嗰 個 死 肥佬 灌醉 你 㗎 ？
1050, 李鵬飛 (M/男), 0, 伙記 ， 你 即刻 打 電話 叫 警察 嚟 拉 佢哋 ！
1051, 男 (M/男), 0, 哦 ！
1052, 胡楓 (M/男), 0, 好 呃 ！ 我 啱啱 想 叫 警察 嚟 拉 你 個 色狼 ！
1053, 胡楓 (M/男), 0, 伙記 ！ 打 電話 叫 警察 嚟 ！
1054, 男 (M/男), 0, 哦 ！
1055, 李鵬飛 (M/男), 0, 咪 住 ！
1056, 李鵬飛 (M/男), 0, 鄧 小姐 ， 你 唔 好 誤會 喎 ， 我 不過 見 你 飲醉酒 ， 所以 特登 開 間 房 嚟 等 你 休息 下 㗎咋喎 ！
1057, 南紅 (F/女), 0, 你 專登 灌醉 咗 我 ， 你 要 我 飲 酒
1058, 謝賢 (M/男), 0, 抵打 ！ 抵打 ！ 打 完 重 要 叫 警察 拉 你 ！
1059, 李鵬飛 (M/男), 0, 喂喂喂喂喂喂喂喂喂喂 …… 大佬 呀 ？ 唔該 你 唔 好 驚動 警察 嘞 ！ 我我 係 有 名譽 嘅 人 嚟 㗎 ！
1060, 謝賢 (M/男), 0, 你 重有 名譽 ？ 我 話 你 正一 衣冠禽獸 嚟 㗎 ！
1061, 李鵬飛 (M/男), 0, 係係係 ！ 我 係 衣冠禽獸 ！ 我我 下次 唔 敢 嘞 ！ 誒 ， 下次 唔 敢 嘞 我 ！ 我 知錯 嘞 ！
1062, 謝賢 (M/男), 0, 你 等 錢 用 咋嘛 ！ 我哋 啱啱 有 吖 ！
1063, 胡楓 (M/男), 0, 係 囉 ， 我 尋晚 問 你 ， 點解 你 又 唔 肯 講 呢 ？
1064, 南紅 (F/女), 0, 我 知道 你哋 唔 會 有 咁 多 㗎 ！
1065, 謝賢 (M/男), 0, 幾多 呀 ！
1066, 南紅 (F/女), 0, 我 想 借 幾 個 月 薪水 ， 最少 要 千五 文 度 。
1067, 謝賢 (M/男), 0, 千五 文 呀 ？
1068, 胡楓 (M/男), 0, 你 要 咁 多 錢 有 乜 用 呀 ！
1069, 南紅 (F/女), 0, 我哋 大家 咁 好 朋友 ， 我 唔 怕 話 畀 你哋 知 吖 ！ 我 已經 有 咗 未婚夫 㗎嘞 ！
1070, 胡楓 (M/男), 0, 吓 ？ 原來 你 有 ……
1071, 謝賢 (M/男), 0, 未婚夫 ？
1072, 南紅 (F/女), 0, 我 一向 冇 機會 同 你哋 講 ， 我 未婚夫 係 冇 父母 嘅 ， 佢 同 佢 個 妹 ， 一向 都 住 喺 吉隆坡 ， 琴晚 佢 有 封 信 嚟 話 ， 染 咗 急病 ， 佢 個 妹 又 唔 識 得 照顧 佢 ， 噉 我 咪 想 籌 筆 錢 ， 接 咗 佢 嚟 呢道 醫 囉 ！
1073, 李月清 (F/女), 0, 係 囉 ， 接 咗 佢 嚟 呢道 醫 方便 啲 㗎 ！
1074, 南紅 (F/女), 0, 你哋 都 知 㗎喇 ！ 我 呢道 又 冇 親人 嘅 …… 噉 我 咪 惟有 同 個 事頭 商量 囉 ， 點知 ……
1075, 湯劍廷 (M/男), 0, 唏 ！ 你 個 事頭 真 唔 係 人 嚟 㗎嘞 ！
1076, 李月清 (F/女), 0, 而家 唔 好 講 佢 個 事頭 嘞 ！ 而家 最 緊要 想 個 辦法 睇 ， 點樣 接 佢 個 未婚夫 嚟 ！
1077, 湯劍廷 (M/男), 0, 係 ！ 我哋 大家 嚟 同 阿鄧 小姐 想 下 辦法 吖 ！
1078, 南紅 (F/女), 0, 我 睇 都 冇 乜 辦法 㗎嘞 ！
1079, 湯劍廷 (M/男), 0, 唏 ！ 天無絕人之路 ！ 一人計短 ， 二人計長 ！ 梗 有 辦法 嘅 ！
1080, 李月清 (F/女), 0, 係 囉 ！ 你 唔 好 傷心 嘞 ！ 咧 ， 我 同 你 入 房 抖 下 喇吓 ！
1081, 湯劍廷 (M/男), 0, 係 囉 ！ 入 去 休息 下 喇 ！ 等 我哋 同 你 想 下 辦法 ！
1082, 湯劍廷 (M/男), 0, 周 先生 ， 你 就 最 多 辦法 㗎喇 ！ 你 話 而家 點 好 呢 ？
1083, 胡楓 (M/男), 0, 我 而家 自己 都 唔 知 點 好 。
1084, 湯劍廷 (M/男), 0, 吳 先生 ， 周 先生 今日 做 咩 呀 ！
1085, 謝賢 (M/男), 0, 唔 知 呢 ！
1086, 謝賢 (M/男), 0, 我 淨係 知 我 而家 個 心 好 酸 ！
1087, 胡楓 (M/男), 0, 正話 過 完 色狼 一 關 ， 而家 到 未婚夫 呢 關 ！ 聚財 ！ 呢 一 關 我 實在 冇 法子 過 呀 ！
1088, 謝賢 (M/男), 0, 我 都 諗 唔 到 佢 有 未婚夫 㗎 ！
1089, 胡楓 (M/男), 0, 今日 做 生意 ， 賺 咗 一千 文 ， 用 剩 九百 幾 ， 呢 啲 係 我 私己錢 ， 百幾 文 。
1090, 謝賢 (M/男), 0, 我 都 有 百幾 文 私己錢 呀 ！
1091, 胡楓 (M/男), 0, 你 唔 使 畀 我 嘞 ！ 我 唔 會 用 㗎嘞 ， 你 拎 去 使 喇 ！
1092, 謝賢 (M/男), 0, 做 咩 你 呀 ， 日清 ？
1093, 胡楓 (M/男), 0, 我 聽日 決定 跳樓 自殺 ！
1094, 謝賢 (M/男), 0, 吓 ？
1095, 胡楓 (M/男), 0, 你 唔 使 驚 ！ 大家 一 場 朋友 ， 我 去 邊處 跳樓 我 梗 話 畀 你 聽嘅 ！ 噉 你 就 去 嗰處 嘅 窗口 等 我 ， 等 我 跳 落嚟 經過 你 個 窗口 嘅 時候 ， 大家 咪 可以 見到 最後 一面 囉 ！
1096, 謝賢 (M/男), 0, 你 傻 嘅咩 ？ 你 以前 就 叫 我 唔 好 死 ！ 而家 係 就 去 自殺 咁 笨 ？
1097, 胡楓 (M/男), 0, 你 就 點 同 我 吖 ？ 你 就 為 生活 搞 唔 掂 想 死 ， 梗係 笨 喇 ！ 我 為 愛情 而 自殺 ， 呢 啲 叫 犧牲 喎 ！
1098, 謝賢 (M/男), 0, 犧牲 ？
1099, 胡楓 (M/男), 0, 係 ！ 我 愛 秀瑩 ！ 我 要 為 佢 犧牲 ！
1100, 謝賢 (M/男), 0, 哦 ！ 所以 你 就 想 跳樓 自殺 ， 重 叫 我 喺 窗口 道 等 你 ！
1101, 胡楓 (M/男), 0, 值得 呀 ！ 我 相信 我 死 咗 之後 ， 或者 有 啲 人 唔 抵得 ， 將 我 嘅 行為 寫成 小說 ， 或者 重有 啲 多事鬼 ， 將 佢 拍 成 電影 添呀 ！
1102, 謝賢 (M/男), 0, 咪 住 ， 噉 我 問 下 你 嘞 ， 你 話 你 要 為 阿秀瑩 犧牲 ， 噉 對 阿秀瑩 有 咩 好處 呀 ！
1103, 胡楓 (M/男), 0, 冇 呀 ！ 不過 呢 啲 偉大 喎 ！
1104, 謝賢 (M/男), 0, 呢 啲 唔 係 叫做 偉大 ， 呢 啲 叫做 自私 。
1105, 胡楓 (M/男), 0, 自私 ？
1106, 謝賢 (M/男), 0, 你 啲 咁 自私 嘅 行為 呀 ？ 冇 人 將 佢 寫成 小說 㗎 ！ 就算 有 人 寫 ， 都 唔 會 有 人 睇 呀 ！
1107, 謝賢 (M/男), 0, 嗱 ， 我 記得 我 舊陣時 睇 過 部 小說 ， 叫做 《 雙城記 》 ， 嗰 個 男仔 ， 愛 嗰 個 女仔 ， 點知 嗰 個 女仔 已經 有 咗 丈夫 㗎嘞 ， 而且 佢 個 丈夫 重 畀 人 判 咗 死刑 添 ！
1108, 謝賢 (M/男), 0, 噉 ， 嗰 個 男仔 為 咗 要 成 全 嗰 女仔 嘅 一生 幸福 ， 就 替 嗰 個 女仔 嘅 丈夫 上 斷頭臺 。
1109, 胡楓 (M/男), 0, 而家 又 唔 興 斷頭臺 ！
1110, 謝賢 (M/男), 0, 但係 呢 啲 先 叫做 犧牲 ！ 呢 啲 犧牲 精神 先至 係 偉大 ！ 呢 種 咁 偉大 嘅 行為 ， 先 值得 人哋 拍 電影 嘅 ！
1111, 謝賢 (M/男), 0, 而家 你 ， 因為 阿秀瑩 有 未婚夫 而 去 自殺 ， 係咪 自私 ？
1112, 胡楓 (M/男), 0, 係 ！
1113, 謝賢 (M/男), 0, 你 死 咗 ， 對 阿秀瑩 毫無 好處 ！ 係咪 愚蠢 ？
1114, 胡楓 (M/男), 0, 係 ！
1115, 謝賢 (M/男), 0, 嗱 ！ 等 我 教 返 你 一 次 喇 ！ 你 係咪 愛 阿秀瑩 吖 ？
1116, 胡楓 (M/男), 0, 係 ！
1117, 謝賢 (M/男), 0, 你 想 唔 想 佢 得 到 快樂 吖 ？
1118, 胡楓 (M/男), 0, 想 ！
1119, 謝賢 (M/男), 0, 而家 阿秀瑩 有 困難 ！ 點解 你 唔 去 幫 佢 ， 接 佢 未婚夫 嚟 呢 ？
1120, 胡楓 (M/男), 0, 重 要 我 幫 佢 接 個 未婚夫 嚟 呀 ？
1121, 謝賢 (M/男), 0, 噉 你 就 肯 為 佢 犧牲 ？
1122, 胡楓 (M/男), 0, 唏 ， 你 淨係 識 講 嘅啫 ！ 如果 你 係 我 呀 ？ 你 都 唔 肯 呀 ！
1123, 謝賢 (M/男), 0, 日清 呀 ？ 我 老實 話 畀 你 聽 吖 ！ 我 都 係 愛 阿秀瑩 㗎 ！
1124, 胡楓 (M/男), 0, 吓 ？
1125, 謝賢 (M/男), 0, 不過 你 唔 使 驚 ！ 你 今日 講 畀 我 聽 ， 你 愛 阿秀瑩 嘅 時候 ， 我 已經 諗 過 㗎嘞 ， 我 …… 我 咁 蠢 ， 都 係 你 愛 阿秀瑩 啱 啲 嘅 ……
1126, 謝賢 (M/男), 0, 所以 我 預備 犧牲 我 自己 ， 嚟 成全 你哋 㗎嘞 ！
1127, 謝賢 (M/男), 0, 既然 你 而家 知道 人哋 有 未婚夫 ， 噉 點解 你 唔 肯 犧牲 你 自己 嚟 成全 佢哋 呢 ？
1128, 謝賢 (M/男), 0, 我哋 又 有 錢 ， 祇要 我哋 肯 將 啲 錢 借 畀 佢 㗎 ， 佢 就 可以 接 個 未婚夫 嚟 喇嘛 。 你 今晚 攝高 枕頭 諗 過 喇 ！
1129, 謝賢 (M/男), 0, 我 就 無愧於心 ， 我 今晚 實 瞓 得 着 㗎 ！
1130, 胡楓 (M/男), 0, 聚財 ！ 聚財 ！
1131, 謝賢 (M/男), 0, 咪 玩 喇 ！
1132, 胡楓 (M/男), 0, 邊個 同 你 玩 吖 ！ 聚財 ！
1133, 謝賢 (M/男), 0, 做 咩 呀 ！
1134, 胡楓 (M/男), 0, 我 琴晚 諗 咗 成晚 㗎嘞 ！ 你 講 得 啱 嘅 ！ 秀瑩 快樂 ， 即係 我哋 兩 個 嘅 快樂 啫 ！
1135, 謝賢 (M/男), 0, 噉 ， 你 肯 借 錢 畀 佢 呀 ？
1136, 胡楓 (M/男), 0, 肯 ！ 不過 佢 要 千五 文 ， 我哋 兩 個 人 嘅 財產 夾 埋 ， 都 係 得 千二 文 咋喎 ！
1137, 謝賢 (M/男), 0, 爭 成 三百 文 喎 ！
1138, 胡楓 (M/男), 0, 而家 你 叻 過 我 嘞 ！ 你 想 下 辦法 吖 ！
1139, 謝賢 (M/男), 0, 想 辦法 ？
1140, 胡楓 (M/男), 0, 係 囉 ！
1141, 謝賢 (M/男), 0, 梗係 賣 、 當 、 借 喇 ！
1142, 胡楓 (M/男), 0, 賣 ─ ─ 兩 套 西裝 唔 值錢 ； 當 ─ ─ 個 打火機 又 當 埋 嘞 ； 借 ─ ─ 吖 ！ 一 提 起 借 ， 我 又 想 起 賀健 嘞 ！
1143, 司馬華龍 (M/男), 0, 你 借 咁 多 錢 ， 愛 嚟 做 咩 呀 ！
1144, 謝賢 (M/男), 0, 好 緊要 呀 ！ 我 有 一 個 女朋友 佢 等 住 錢 買 飛機票 接 佢 未婚夫 嚟 ！
1145, 司馬華龍 (M/男), 0, 唓 ！ 你 女朋友 嘅 未婚夫 啫 ～ ， 關 你 咩 ～ 事 啫 ？
1146, 謝賢 (M/男), 0, 關 嘅咧 ， 賀健 ！ 我 係 幫 朋友 忙 ， 唔該 你 幫 下 我 忙 吖 。
1147, 司馬華龍 (M/男), 0, 係 啫 ！ 噉 幾百 文 ， 叫 我 邊道 搵 呢 ？
1148, 謝賢 (M/男), 0, 你 同 經理 商量 吓 吖 ！
1149, 胡楓 (M/男), 0, 係 囉 ， 我哋 而家 做 經紀 嘅 ， 做成 一 單 生意 就 可以 還 返 畀 你 㗎嘞 ！
1150, 司馬華龍 (M/男), 0, 哦 ！ 原來 你哋 做 經紀 ！ 噉 有冇 辦法 同 我 搵 幾 萬 呎 工廠 地 吖 ？
1151, 謝賢 (M/男), 0, 有 到 極 ！ 三 萬 呎 啱 唔 啱 ？
1152, 司馬華龍 (M/男), 0, 係 咁 上下 喇 ！ 係 邊道 㗎 ？
1153, 謝賢 (M/男), 0, 荃灣 ！
1154, 司馬華龍 (M/男), 0, 睇 唔 睇 得 㗎 ？
1155, 謝賢 (M/男), 0, 隨時 睇 得 ！
1156, 司馬華龍 (M/男), 0, 哦 ！ 噉 你 打 電話 即刻 同 我 約 佢 ！
1157, 謝賢 (M/男), 0, 喂喂 ， 不過 我 嗰 幾百 文 而家 等 住 要 用 㗎嘞噃 ！
1158, 司馬華龍 (M/男), 0, 我哋 公司 啱啱 想 搵 地方 起 間 工廠 ！ 呢 ！ 而家 我 可以 同 你 問 經理 借 嘞 ！
1159, 湯劍廷 (M/男), 0, 食飯 嗱 ？
1160, 李月清 (F/女), 0, 嗯 ？ 做 咩 你 返 嚟 呀 ！
1161, 湯劍廷 (M/男), 0, 放 晏晝 吖嘛 ！
1162, 李月清 (F/女), 0, 你 日日 放 晏晝 都 唔 返 嚟 㗎 ！
1163, 湯劍廷 (M/男), 0, 今日 有 事 ， 鄧 小姐 呢 ？
1164, 李月清 (F/女), 0, 佢 一早 就 出 咗 去 嘞 ！
1165, 胡楓 (M/男), 0, 秀瑩 出 咗 去 ？
1166, 李月清 (F/女), 0, 係 呀 ！ 佢 話 出 去 借 錢 喎 ！
1167, 湯劍廷 (M/男), 0, 吳 先生 ， 我 喺 廠 處 借 多 一百 文 ！ 大家 一 人 夾 啲 呢 ， 同 阿鄧 小姐 搞 掂 佢 喇 ！
1168, 胡楓 (M/男), 0, 阿丘 ！ 我哋 搞 掂 咗 嘞 ！
1169, 謝賢 (M/男), 0, 係 囉 ， 我哋 兩 個 夾埋 唔 夠 ， 而家 同 人 借 夠 咗 嘞 ！
1170, 湯劍廷 (M/男), 0, 噉 你 借 咗 畀 鄧 小姐 你 咪 冇 得 用 ！ 嗱 我 一百 文 ， 借 畀 你 用 先 喇 ！
1171, 謝賢 (M/男), 0, 唔 使 ！ 我哋 要 用 嘅 時候 再 問 你 借 喇 ！
1172, 胡楓 (M/男), 0, 聚財 ！ 啲 錢 畀 我 ， 等 佢 返 嚟 我 交 畀 佢 吖 ！
1173, 謝賢 (M/男), 0, 哈 ！ 唔 啱 我哋 靜靜 將 啲 錢 擺 喺 佢 房 ， 等 佢 返 嚟 歡喜 下 吖嗱 ！
1174, 胡楓 (M/男), 0, 好 喎 ！
1175, 謝賢 (M/男), 0, 阿丘 、 丘 太 ！ 一陣 你 千祈 唔 好 講 畀 佢 聽 呀吓 ？
1176, 李月清 (F/女), 0, 哦 ！
1177, 謝賢 (M/男), 0, 擺 喺 邊道 好 呢 ？
1178, 胡楓 (M/男), 0, 呢道 當眼 啲 ！
1179, 謝賢 (M/男), 0, 我哋 返 自己 房 。
1180, 李月清 (F/女), 0, 鄧 小姐 ， 借 唔 借 到 呀 ！
1181, 南紅 (F/女), 0, 問 過 所有 朋友 都 話 冇 辦法 喎 ！
1182, 謝賢 (M/男), 0, 喂喂 ！ 返 嚟 嘞 ！
1183, 南紅 (F/女), 0, 丘 太 ， 點解 我 間 房 有 咁 多 錢 㗎 ？
1184, 李月清 (F/女), 0, 誒 ～
1185, 湯劍廷 (M/男), 0, 噓 ！
1186, 李月清 (F/女), 0, 唔 知 呢 ？
1187, 謝賢 (M/男), 0, 嘻 ！
1188, 謝賢 (M/男), 0, 好人 都 有 好報 嘅 ……
1189, 南紅 (F/女), 0, 多謝 你 ， 聚財 ！
1190, 謝賢 (M/男), 0, 秀瑩 呀 ？ 呢 筆 錢 唔 係 我 㗎 ， 係 阿日清 借 畀 你 㗎 ！
1191, 南紅 (F/女), 0, 哦 ？
1192, 謝賢 (M/男), 0, 你 應該 多謝 阿日清 至 啱 。
1193, 南紅 (F/女), 0, 多謝 你 呀 ， 日清 ！
1194, 謝賢 (M/男), 0, 而家 我 心 好 酸 呀 ， 但係 我 都 覺得 安慰 ！
1195, 胡楓 (M/男), 0, 秀瑩 ， 你 唔 好 喊 ， 你 快 啲 去 買 飛機票 ， 寄 畀 你 未婚夫 喇 ！
1196, 南紅 (F/女), 0, 呀 ！ 飛機 到 嘞 ！
1197, 南紅 (F/女), 0, 嚟 嘞 ！
1198, 謝賢 (M/男), 0, 邊個 係 呀 ！
1199, 南紅 (F/女), 0, 呢 ！
1200, 南紅 (F/女), 0, 點解 佢 一 個 人 嚟 呢 ？
1201, 謝賢 (M/男), 0, 佢 係 邊個 嚟 㗎 ？
1202, 南紅 (F/女), 0, 我 未婚夫 個 妹 。
1203, 胡楓 (M/男), 0, 噉 你 個 未婚夫 呢 ？
1204, 南紅 (F/女), 0, 唔 知 呢 ？
1205, 南紅 (F/女), 0, 徐琳 ！
1206, 江雪 (F/女), 0, 瑩姐 ！
1207, 南紅 (F/女), 0, 你 阿哥 呢 ？
1208, 江雪 (F/女), 0, 佢 死 咗 嘞 ！
1209, 南紅 (F/女), 0, 吓 …… ？ 佢 死 咗 ？
1210, 江雪 (F/女), 0, 佢 啱啱 收 到 你 筆 錢 ， 點知 ， 嗰 晚 佢 就 死 咗 嘞 ！
1211, 江雪 (F/女), 0, 佢 臨死 嗰陣 ， 重 叫 我 嚟 香港 搵 你 ……
1212, 謝賢 (M/男), 0, 你 入 去 安慰 下 佢 喇 ！
1213, 謝賢 (M/男), 0, 徐 小姐 ， 人死不能復生 ， 你 無謂 咁 傷心 㗎 ！
1214, 李月清 (F/女), 0, 係 囉 ， 而家 你 嚟 咗 呢處 咪 好 囉 ， 以後 你 同 阿鄧 小姐 做伴 ！ 噉 你 同 佢 都 唔 使 一 個 人 咁 姑寒 吖 ！
1215, 謝賢 (M/男), 0, 係 呃 ！ 以後 嘅 事 你 唔 使 擔心 㗎 ！ 我哋 大家 會 嚟 照顧 你 㗎嘞 ！
1216, 南紅 (F/女), 0, 我 好 多謝 你哋 ！
1217, 謝賢 (M/男), 0, 唔 使 咁 客氣 ！
1218, 司馬華龍 (M/男), 0, 唏 ！ 卒之 搵 到 你 嘞 ！
1219, 司馬華龍 (M/男), 0, 喂 ！ 吳聚財 ！ 你 咪 救 女朋友 就 唔 救 我 得 㗎 ！
1220, 司馬華龍 (M/男), 0, 你 應承 今日 帶 我 睇 地 ， 又 冇咗 件 事 ！ 我 經理 而家 等 緊 㗎 ！
1221, 謝賢 (M/男), 0, 吖 ～ ！ 係 噃 ！
1222, 謝賢 (M/男), 0, 我 ～
1223, 司馬華龍 (M/男), 0, 哦 ～ 原來 呢 位 就係 ……
1224, 謝賢 (M/男), 0, 唔 係 佢 ！ 呢 位 係 徐琳 小姐 ， 我 就係 因為 接 徐琳 小姐 嘅 飛機 所以 唔 記得 去 你 道 ！
1225, 司馬華龍 (M/男), 0, 咩 話 ？ 你 去 接 徐 小姐 嘅 飛機 ！
1226, 謝賢 (M/男), 0, 係 ～ ！
1227, 司馬華龍 (M/男), 0, 噉 你 話 徐 小姐 去 接 未婚夫 嘅 飛機 ……
1228, 謝賢 (M/男), 0, 徐 小姐 冇 未婚夫 㗎 ！
1229, 司馬華龍 (M/男), 0, 哈 ～ 又 係 你 話 徐 小姐 有 未婚夫 嘅 ！
1230, 謝賢 (M/男), 0, 我 邊 有 話 到 呢 ？
1231, 司馬華龍 (M/男), 0, 哈 ～ ！ 你 又 詐諦 嘞 ！ 你 嗰 日 去 借 咗 我 幾百 文 ！ 話 借 畀 徐 小姐 ， 去 接 佢 未婚夫 嘅 飛機 吖嘛 ！
1232, 謝賢 (M/男), 0, 你 搞錯 晒 嘞 ！
1233, 司馬華龍 (M/男), 0, 嗚 ～ 我 搞錯 ？
1234, 謝賢 (M/男), 0, 我 怕 咗 你 ， 我 而家 即刻 同 你 去 ！ 阿丘 呀 ！ 唔該 你 招呼 阿徐 小姐 一陣 先 ， 我 即刻 返 嚟 呀吓 ！
1235, 司馬華龍 (M/男), 0, 唏 …… 咪 …… 咪 住 ， 噉 呢 位 徐 小姐 ……
1236, 謝賢 (M/男), 0, 行 ～ 喇 ！ 我 一陣間 先 講 畀 你 聽 嘞 ！
1237, 司馬華龍 (M/男), 0, 喂喂喂喂 ， 究竟 嗰 位 徐 小姐 有冇 未婚夫 㗎 ？
1238, 謝賢 (M/男), 0, 都 話 冇 㗎 ！
1239, 司馬華龍 (M/男), 0, 哦 ～ 恭喜 你 ， 嘻 ！
1240, 謝賢 (M/男), 0, 恭喜 我 咩 呀 ！
1241, 司馬華龍 (M/男), 0, 喂 ！ 嗰 位 徐 小姐 唔 錯 㗎 ！ 你 真係 夠 眼光 ！
1242, 謝賢 (M/男), 0, 唏 ～ ！ 你 會 錯 意 嘞 ！
1243, 司馬華龍 (M/男), 0, 哎 ， 老朋友 ， 使 乜 唔 認 吖 ！ 我 初初 識 我 老婆 嗰陣時 呀 ， 我 就 夠 唔 認 㗎 ！
1244, 謝賢 (M/男), 0, 我 真係 冇 你 咁 好氣 呀 ！ 去 睇 地 先 嘞 ！
1245, 謝賢 (M/男), 0, 呢道 就係 嘞 ！
1246, 梁俊密 (M/男), 0, 呀 ～
1247, 司馬華龍 (M/男), 0, 經理 ， 啱 唔 啱 呀 ！
1248, 梁俊密 (M/男), 0, 嗯 ～
1249, 司馬華龍 (M/男), 0, 嗱 ， 呢道 係 你 嘅 經紀佣 ！
1250, 謝賢 (M/男), 0, 多謝 晒 ！ 賀健 ！
1251, 司馬華龍 (M/男), 0, 誒 ～ 老 朋友 使 乜 客氣 吖 ！ 你 唔 好 怪 我 多嘴 ！ 做 經紀 呢 行 呢 ， 唔 係 幾 穩 嘅啫 ！ 我 勸 你 收 咗 呢 筆 錢 ， 都 係 搵 啲 小 生意 做 下 好 嘞 ！
1252, 謝賢 (M/男), 0, 係 嘅 係 嘅 ！ 我 ～ 返 去 搵 阿日清 商量 下 ！
1253, 司馬華龍 (M/男), 0, 喂 ！ 原來 徐 小姐 冇 未婚夫 嘅 ！ 噉 點解 你 唔 追 佢 呢 ！
1254, 謝賢 (M/男), 0, 咪 講笑 喇 ！
1255, 司馬華龍 (M/男), 0, 乜乜乜 講笑 呀 ！ 徐 小姐 呢 個 人 呀 ？ 真係 幾好 㗎 ！
1256, 謝賢 (M/男), 0, 唔該 ！
1257, 李月清 (F/女), 0, 乜 咁 早 返 嚟 呀 ？
1258, 謝賢 (M/男), 0, 係 呀 ， 丘 太 我 今日 走 成 一 單 生意 ， 賺 咗 萬 五 銀 啫 ！
1259, 李月清 (F/女), 0, 係 ？
1260, 謝賢 (M/男), 0, 我 今日 搵 埋 阿日清 ， 請 埋 你 同 阿丘 食 餐 晚飯 ！
1261, 李月清 (F/女), 0, 喔 ！
1262, 謝賢 (M/男), 0, 徐 小姐 ！ 你 又 同 我哋 洗洗 ……
1263, 江雪 (F/女), 0, 得閒 之嘛 ！
1264, 謝賢 (M/男), 0, 哈 ！ 唔 怪 得 之 阿賀鍵 話 佢 個 人 幾好 ， 原來 佢 個 人 真係 幾好 㗎噃 ！
1265, 謝賢 (M/男), 0, 阿秀瑩 呢 ？
1266, 江雪 (F/女), 0, 佢 同 周生 去 咗 街 。
1267, 謝賢 (M/男), 0, 哦 ～
1268, 江雪 (F/女), 0, 你 想 搵 佢 呀 ？
1269, 謝賢 (M/男), 0, 哦 ， 呵呵 ， 唔 …… 唔 係 …… 唔 係 ……
1270, 謝賢 (M/男), 0, 我 本來 好 想 同 佢 講 下 嘢 嘅 ， 但係 又 唔 知 點 開口 ， 都 係 蠢 啲 嘅 ！
1271, 謝賢 (M/男), 0, 我 睇 阿日清 梗 娶 到 阿秀瑩 㗎嘞 ！ 而家 就 剩低 我 一 個 人 ， 孤清清 啫 ！ 梗係 阿日清 拍完 拖 返 嚟 喇 ！
1272, 謝賢 (M/男), 0, 敲 乜鬼嘢 門 吖 ？ 入 嚟 喇 ！ 都 話 唔 使 敲 嘞 ！ 入 嚟 喇 ！
1273, 謝賢 (M/男), 0, 你 而家 就 開心 喇 ～ ！ 成日 啩 住 同 阿秀瑩 去 拍拖 ！ 唏 ～ 而家 賺 咗 咁 多 錢 返嚟 ， 想 搵 個 人 講 下 都 冇 。
1274, 江雪 (F/女), 0, 吳 先生 。
1275, 謝賢 (M/男), 0, 呀 …… 徐 小姐 ！
1276, 江雪 (F/女), 0, 我 想 有 啲 嘢 同 你 講 ， 唔 搔擾 你 吖嘛 ？
1277, 謝賢 (M/男), 0, 唔唔 …… 唔 搔擾 ， 唔 搔擾 ！ 請 坐 吖 ！
1278, 謝賢 (M/男), 0, 原來 你 又 有 嘢 冇 人 講 㗎 ？
1279, 江雪 (F/女), 0, 自從 我 嚟 咗 呢道 之後 ， 得 到 你 同埋 阿瑩姐 、 周生 噉 照顧 我 ， 我 真係 好 感激 ！
1280, 謝賢 (M/男), 0, 唏 ～ 阿瑩姐 同 我哋 係 好 朋友 ， 你 又 係 瑩姐 嘅 …… 嘅 …… 呵呵 …… 總之 大家 唔 使 客氣 喇 ！
1281, 江雪 (F/女), 0, 瑩姐 呢 幾 日 有 周生 陪 住 佢 ， 佢 好似 開心 咗 好 多 啫 ！
1282, 謝賢 (M/男), 0, 係 呀 ！ 阿瑩姐 同 阿日清 ， 不嬲 都 幾 好 㗎 ！
1283, 江雪 (F/女), 0, 周生 個 人 都 唔 錯 呀 ， 呵 ？
1284, 謝賢 (M/男), 0, 係 ～ ！
1285, 江雪 (F/女), 0, 我 睇 阿瑩姐 ， 好似 幾 歡喜 佢 噉 啫 ！
1286, 謝賢 (M/男), 0, 徐 小姐 ， 你 千祈 唔 好 誤會 呀 ！
1287, 謝賢 (M/男), 0, 吓 ？
1288, 江雪 (F/女), 0, 你 係 周生 同 瑩姐 嘅 好 朋友 ， 所以 我 想 請 你 勸 下 佢地 ， 如果 佢哋 兩 個 真係 真心 相愛 嘅 ， 千祈 唔 好 為 咗 我 死鬼 阿哥 ， 就 阻礙 佢哋 嘅 好 姻緣 。
1289, 謝賢 (M/男), 0, 阿日清 會 死追 阿秀瑩 㗎嘞 ！
1290, 胡楓 (M/男), 0, …… 成日 想 住 佢 吖 ！
1291, 南紅 (F/女), 0, 我 已經 睇 開 咗 好 多 㗎嘞 ！
1292, 南紅 (F/女), 0, 我 唔 係 想 住 我 個 未婚夫 …… 我 今後 嘅 生活 。 你 知 喇 ， 我 ～ 事頭 咁 衰 ， 我 梗 唔 會 返 去 做 㗎 ！ 而家 徐琳 又 嚟 咗 ！ 我 梗 要 照顧 佢 嘅 生活 㗎 ！
1293, 胡楓 (M/男), 0, 秀瑩 ， 你 唔 使 擔心 㗎 ！ 如果 你 認為 我 可以 託 終生 ， 我 希望 能夠 娶 到 你 ！
1294, 南紅 (F/女), 0, 你 娶 我 ？
1295, 胡楓 (M/男), 0, 係 ！ 我 知道 你 係 老實人 ， 我 唔 怕 老實 對 你 講 ， 我 好 愛 你 ！ 我 曾經 想 為 你 自殺 過 ， 如果 你 肯 嫁 畀 我 ， 我 肯 為 你 犧牲 一切 ！
1296, 南紅 (F/女), 0, 日清 ！ 我哋 唔 係 細路哥 ！ 我哋 唔 好 再 講 啲 咁 天真 嘅 說話 嘞 ！ 就算 我 肯 嫁 畀 你 ！ 喺 我 未 搵 到 嘢 做 之前 ， 你 點樣 負擔 我 同 徐琳 嘅 生活 呢 ？
1297, 胡楓 (M/男), 0, 我 會 想 辦法 㗎嘞 。
1298, 南紅 (F/女), 0, 冇 錯 ！ 你 咁 樂觀 係 啱 嘅 ， 但係 我哋 唔 能夠 唔 顧 實際 㗎噃 ！ 你 做 經紀 呢 一 行 ， 又 冇 固定 嘅 收入 ， 喺 我 未曾 搵 到 嘢 做 之前 ， 你 點 可以 負擔 一 個 家庭 啫 ？
1299, 胡楓 (M/男), 0, 如果 我 肯 改行 ， 搵 安定 職業 ， 噉 你 肯 嫁 畀 我 嗱 ？
1300, 南紅 (F/女), 0, 噉 重有 第 二 個 問題 呢 。
1301, 胡楓 (M/男), 0, 咩 問題 呀 ！
1302, 南紅 (F/女), 0, 你 同 阿聚財 係 同甘共苦 嘅 好 朋友 ， 如果 我哋 兩 個 結 咗 婚 ， 噉 聚財 點 呃 ？
1303, 胡楓 (M/男), 0, 係 喎 ， 我哋 講 過 有福同享 㗎喎 ！ 但係 娶 老婆 呢 種 福 ， 我哋 唔 可以 同 享 個喎 ！
1304, 南紅 (F/女), 0, 係 唔 可以 ！ 但係 我哋 亦 都 唔 可以 祇 顧 住 自己 ， 唔 顧 朋友 㗎噃 ！ 我哋 一定 要 想 個 辦法 ， 令 到 阿聚財 快樂 ！ 噉 我哋 至 可以 快樂 㗎 ！
1305, 胡楓 (M/男), 0, 呀 ～ 有 辦法 嘞 ！ 你 覺得 徐 小姐 個 人 點 呀 ！
1306, 南紅 (F/女), 0, 我 由 細 睇 到 佢 大 ， 好 賢淑 ， 好 明 事理 。
1307, 胡楓 (M/男), 0, 等 我 嚟 做 媒人 ， 將 佢 兩 個 拍 成 佢 ， 噉 ， 聚財 咪 有 寄託 囉 ！
1308, 南紅 (F/女), 0, 哈 ～ 愛情 唔 可以 勉強 㗎噃 ， 點 知 以 佢 兩 個 鍾 唔 鍾意 呀 ！
1309, 胡楓 (M/男), 0, 等 我 返 去 問 下 聚財 先 ！ 你 就 問 徐 小姐 先 ， 好 唔 好 吖 ？
1310, 南紅 (F/女), 0, 好 呃 ！
1311, 江雪 (F/女), 0, 為人為到底 ， 唔該 你 勸 下 周 生 同 瑩姐 ， 早 啲 結婚 罷喇 ！
1312, 謝賢 (M/男), 0, 好 ！ 等 我 勸 下 佢 ！
1313, 眾 (X/不明), 0, 喀喀喀喀 ……
1314, 胡楓 (M/男), 0, 我哋 唔 使 你哋 勸 嘞 ！ 我哋 兩 個 決定 結婚 嘞 ！
1315, 謝賢 (M/男), 0, 吓 ？
1316, 南紅 (F/女), 0, 我哋 啱啱 想 勸 下 你哋 ， 如 ……
1317, 江雪 (F/女), 0, 嗯 ～ 瑩姐 吖 ， 真係 好心唔得好報 呀 ！
1318, 謝賢 (M/男), 0, 哈 ～ 你哋 千祈 唔 好 誤會 呀 ！ 我 同 阿徐 小姐 ……
1319, 胡楓 (M/男), 0, 我哋 冇 誤會 ～ 正話 我 同 阿秀瑩 講 緊 ， 你 ， 同 阿徐 小姐 ， 係 幾 登對 嘅 ……
1320, 南紅 (F/女), 0, 係 呀 ！ 一 個 就 忠忠直直 ， 一 個 就 沉沉實實 ， 噉 咪 幾 啱 囉 ！ 如果 你哋 係 有 意思 嘅 ， 我 做 媒人 ！
1321, 謝賢 (M/男), 0, 咪 講笑 喇 ！
1322, 胡楓 (M/男), 0, 乜 講笑 呀 ！ 正所謂 ： 人非草木，誰孰無情 呀 ～ 訂噹 訂噹 訂 ！
1323, 謝賢 (M/男), 0, 唱 乜 鬼 吖 ！ 你哋 幾時 結婚 呀 ？
1324, 胡楓 (M/男), 0, 我 就 想 快 呀 ！ 不過 阿秀瑩 話 我 做 經紀 冇 固定 收入 ， 所以 我 想 改行 ～
1325, 謝賢 (M/男), 0, 我 都 有 呢 啲 噉 嘅 意思 呀 ！
1326, 謝賢 (M/男), 0, 嗱 ！ 呢道 有 萬 五 銀 ！
1327, 胡楓 (M/男), 0, 你 點解 得 咁 多 錢 嚟 呀 ！
1328, 謝賢 (M/男), 0, 呵 ～ 係 走 成 阿賀健 嗰 塊 地 嘅 ！ 嗱 你哋 拎 咗 去 做 結婚 費用 又 好 ， 做 生意 又 好 ， 算 我 送 畀 你哋 嘅 結婚 禮物 嘞 ！
1329, 胡楓 (M/男), 0, 噉 多謝 晒 ！
1330, 胡楓 (M/男), 0, 秀瑩 呀 ？ 我哋 有 錢 結婚 嘞 ！
1331, 南紅 (F/女), 0, 我哋 結婚 就 慳慳地 ， 寧可 慳 返 呢 筆 錢 去 做 生意 ！
1332, 胡楓 (M/男), 0, 喔 ！ 噉 做 咩 生意 好 呢 ？
1333, 謝賢 (M/男), 0, 呢 ！ 今晚 搵 埋 阿丘 兩公婆 ， 傾 下 吖 ！
1334, 湯劍廷 (M/男), 0, 萬 零 銀 ， 做薑唔辣，做醋唔酸 ， 開 間 大牌檔 ～ 都 要 二三萬 銀 㗎喎 ！
1335, 李月清 (F/女), 0, 唏 ～ 多 有 多 做 ， 少 有 少 做 咋嘛 ～ 計 我 話 呀 ， 喺 呢 左近 ， 開 間 鋪頭仔 ， 賣 下 麪包 呀 ， 餅乾 呀 ， 噉 就 夠 好 㗎 ！
1336, 胡楓 (M/男), 0, 係 噃 ！ 我哋 可以 開 間 士多 呃 ！
1337, 南紅 (F/女), 0, 好 呃 ！ 一來 可以 方便 下 人 ， 等 啲 隔籬 鄰舍 買 嘢 又 唔 使 行 到 咁 遠 ， 二來 我哋 可以 做 生意 呃 ！
1338, 胡楓 (M/男), 0, 聚財 ！ 好 唔 好 呀 ？
1339, 謝賢 (M/男), 0, 好 就 好 嘅 …… 不過 搵 地方 難 噃 ！
1340, 湯劍廷 (M/男), 0, 呃 ， 噉 又 唔 難 ！ 橫掂 呢 間 屋 係 我 自己 嘅 …… ， 嗱 ， 將 個 門口 拆通 佢 ， 將 呢 個 廳 嚟 做 鋪面 ～ 咪 啱 囉 ！
1341, 江雪 (F/女), 0, 噉 個 鋪面 就 夠 大 嘞 ！
1342, 謝賢 (M/男), 0, 咪 住 ， 阿丘 呀 ？ 你 咪 顧 住 大家 就 唔 顧 你 自己 吖 ！ 噉 個 廳 將 嚟 做 咗 鋪面 ， 你哋 兩 個 住 邊道 呀 ！
1343, 湯劍廷 (M/男), 0, 唏 ～ ， 我哋 老夫老妻 ， 邊 處 唔 住 得 吖 ？
1344, 李月清 (F/女), 0, 係 呃 ！ 閂 咗 鋪 之後 ， 我哋 咪 行牀 囉 ！
1345, 謝賢 (M/男), 0, 嗯 ～
1346, 胡楓 (M/男), 0, 秀瑩 ， 噉 我哋 結婚 先 ， 抑或 開 鋪頭 先 呀 ！
1347, 南紅 (F/女), 0, 我 唔 知 ……
1348, 江雪 (F/女), 0, 瑩姐 ， 使 乜 怕 醜 啫 ？
1349, 湯劍廷 (M/男), 0, 使 乜 問 啫 ， 梗係 結 完 婚 跟住 開 鋪頭 喇嘛 ！
1350, 謝賢 (M/男), 0, 你哋 結婚 ， 徐 小姐 就 冇 地方 住 ， 不如 等 我 自己 搬 開 ， 讓 個 房 畀 徐 小姐 住 喇 ！
1351, 湯劍廷 (M/男), 0, 一於 噉 話 ， 雙喜臨門 ， 揀 個 好 日子 ， 你哋 結 完 婚 喇 ， 呢 間 鋪頭 就 開張 ， 好 唔 好 吖 ？
1352, 眾 (X/不明), 0, 好 呀 ！
1353, 胡楓 (M/男), 0, 咦 ？ 聚財 呢 ？
1354, 胡楓 (M/男), 0, 我哋 唔 好 入 去 住 ， 等 佢哋 傾 下 先 ！
1355, 江雪 (F/女), 0, 你 做 咩 呀 ！
1356, 謝賢 (M/男), 0, 喔 ～ 阿日清 同 阿秀瑩 結婚 ， 梗係 要 一 房 㗎喇 ， 噉 你 咪 冇 地方 住 ？ 所以 我 執定 行李 ， 讓 個 房 畀 你 住 咋嘛 ！
1357, 江雪 (F/女), 0, 噉 你 自己 呢 ？
1358, 謝賢 (M/男), 0, 呵 ～ 我 有 乜 所謂 吖 ， 單身 寡仔 ， 邊道 都 住 得 喇 ！
1359, 江雪 (F/女), 0, 噉 唔 好 嘅 …… 我 寧願 自己 搬 開 嘞 ！
1360, 南紅 (F/女), 0, 噉 我 都 話 唔 好 ！ 寧 呵 我哋 搬 開 ， 讓 畀 你 兩 個 住 ！
1361, 湯劍廷 (M/男), 0, 我 話 大家 都 唔 使 搬 開 ， 大家 一齊 喺 處 住 ！
1362, 胡楓 (M/男), 0, 係 呃 ！
1363, 胡楓 (M/男), 0, 你 記 唔 記得 我哋 兩 個 講 過 呃 ！ 有福同享 ！
1364, 謝賢 (M/男), 0, 有禍同當 ！
1365, 胡楓 (M/男), 0, 噉 從今以後 ， 大家 拍硬檔 ……
1366, 眾 (X/不明), 0, 同撈同煲 ！
1367, 不明 (X/不明), 0, 新 開張 ……
1368, 李月清 (F/女), 0, 阿丘 呀 ！ 包 兩 毫子 餅乾 佢 ！
1369, 湯劍廷 (M/男), 0, 哦 ！ 好好 ！
1370, 胡楓 (M/男), 0, 罐頭 個 二 找 八 毫 ！
1371, 南紅 (F/女), 0, 找 八 毫 呀 ！
1372, 謝賢 (M/男), 0, 唔該 你 包 住 佢 吖 ！
1373, 謝賢 (M/男), 0, 各位 ！ 唔 使 我 講 喇 ！ 阿日清 同 阿秀瑩 ， 已經 係 有情人終成眷屬 嘞 ！
1374, 謝賢 (M/男), 0, 但係 …… 我 呢 個 蠢人 …… 唔 係 ， 唔 係 …… 佢 話 我 唔 係 蠢 呀 ！
1375, 謝賢 (M/男), 0, 係 老實 咋 ！ 噉 ～ 我 呢 個 老實 人 ， 究竟 有冇 人 鍾意 呢 ？ 我 而家 唔 話 畀 你 聽 ！ 唔該 你哋 返 屋企 同 我 諗 下 ， 再見 ！
1376, 謝賢 (M/男), 0, 哎 ～ 咪 行 住 ！ 伙記 ！
1377, 眾 (X/不明), 0, 再 會 ～
