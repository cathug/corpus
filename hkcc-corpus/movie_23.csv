Id, Artist, Type, Text
1, 紅線女 (F/女), 0, 先生 ！ 呢 條 街 喺 邊道 去 㗎 ？
2, 羅劍郎 (M/男), 0, 哦 ！ 呢 條 街 呀 ？ 就 轉彎 就係 㗎嘞 ！
3, 紅線女 (F/女), 0, 哦 ！ 唔該 你 呀吓 ！
4, 紅線女 (F/女), 0, 搶嘢 呀 ……
5, 羅劍郎 (M/男), 0, 做 咩 呀 ， 你哋 ？
6, 男 (M/男), 0, 喂 ！ 大佬 ！ 睇 下 好 啩 ？
7, 羅劍郎 (M/男), 0, 咩 叫 睇 ……
8, 男 (M/男), 0, 喂 ！ 兄弟 幫手 ！
9, 羅劍郎 (M/男), 0, 追 ！
10, 紅線女 (F/女), 0, 先生 ！ 冇 打 親 你 吖嘛 ！
11, 羅劍郎 (M/男), 0, 冇 ， 冇 事幹 ！
12, 紅線女 (F/女), 0, 唔該 你 喇喎 ！
13, 羅劍郎 (M/男), 0, 乜 個 皮篋 係 你 㗎咩 ？
14, 紅線女 (F/女), 0, 係 呀 ！ 係 我 㗎 ！
15, 紅線女 (F/女), 0, 唔該 你 呀吓 ！
16, 羅劍郎 (M/男), 0, 唔 使 唔該 ！
17, 羅劍郎 (M/男), 0, 呀 ！ 小姐 呀 ？ 你 一 個 人 噉 行 ， 我 驚 嗰 班 人 又 試 吊 住 你 尾 嚟 搶 過 你 嘅 ， 不如 我 送 你 返去 罷喇 ！
18, 紅線女 (F/女), 0, 哦 唔該 你 吖 ！
19, 羅劍郎 (M/男), 0, 呀 ！ 呢 間 係 嘞 ！
20, 紅線女 (F/女), 0, 呀 唔該 你 呀吓 ！
21, 羅劍郎 (M/男), 0, 唔 使 唔該 ！
22, 羅劍郎 (M/男), 0, 我 走 嘞 ！
23, 女 (F/女), 0, 你 搵 邊個 呀 ？
24, 紅線女 (F/女), 0, 誒 ～ 唔該 你 我 想 問 下 ， 呢道 係咪 有 一 個 黃若水 喺 處 住 呀 ？
25, 女 (F/女), 0, 係 ！ 不過 佢 而家 返 咗 工 噃 ！
26, 紅線女 (F/女), 0, 哦 ！
27, 女 (F/女), 0, 如果 你 想 搵 佢 ， 你 去 天蓬大酒家 搵 佢 喇 ！
28, 紅線女 (F/女), 0, 我 唔 識 碇 㗎噃 ！
29, 女 (F/女), 0, 唔 識 碇 呀 ？ 呢 ， 就 喺 呢道 咋嘛 ！ 你 直行 過去 ， 最 大 嗰 間 就係 㗎嘞 ！
30, 紅線女 (F/女), 0, 哦 ！ 唔該 你 吓 ！
31, 紅線女 (F/女), 0, 先生 ， 借問 一 聲 ， 呢道 係咪 有 個 黃若水 呀 ？
32, 不明 (X/不明), 0, 黃若水 呀嘛 ？ 有有 ， 喺 裡便 ！
33, 紅線女 (F/女), 0, 唔該 呀吓 ！
34, 伊秋水 (M/男), 1, 收工 落力 抹 檯櫈 ， 收 杯 共 碟 摺 檯櫈 ， 高聲 咁 唱 似 地震 ， 拍擋 做 快樂 無限 ， 收工 夜 靜 我 唔 瞓 ， 皆因 學 着 索油癮 ， 一 拖 再 拍 夾硬 掹 ， 咪 笑罵 我哋 胡混 ！
35, 伊秋水 (M/男), 1, 換 件 衫 為 探 玉人 ， 靠 索 咩 要 講 夠 運 ， 望 住 佢 重 笑吟吟 ， 佢 自然 會 混沌 。
36, 伊秋水 (M/男), 1, 花街 亂 蕩 永 無 禁 ， 專車 大話 我 唔 震 ， 充當 闊少 我 重 掯 ！ 當 佢哋 喪戇愚笨 ！
37, 伊秋水 (M/男), 0, 你 幾 時 出 嚟 㗎 ？
38, 紅線女 (F/女), 0, 正話 到 㗎 ！
39, 伊秋水 (M/男), 0, 啱啱 到 㗎 ？
40, 紅線女 (F/女), 0, 呀 ！
41, 伊秋水 (M/男), 0, 啱 晒 嘞 ！ 我 而家 啱啱 收工 ， 我 同 你 返 去 屋企 慢慢 至 傾 ， 好 唔 好 呀 ？
42, 紅線女 (F/女), 0, 好 呃 ！
43, 伊秋水 (M/男), 0, 我 同 你 挽 吖 ！
44, 紅線女 (F/女), 0, 哦 ！
45, 伊秋水 (M/男), 0, 係 呢 ！ 阿姨丈 冇 同 你 嚟 咩 ？
46, 紅線女 (F/女), 0, 我 爸爸 舊年 跌跛 咗 隻 腳 吖嘛 ！ 唔 起 得 身 呀 ！
47, 伊秋水 (M/男), 0, 噉 就 點 呀 ， 而家 。
48, 紅線女 (F/女), 0, 佢 冇 工 做 咗 成 半年 㗎嘞 ！ 我 而家 出 嚟 搵 你 囉 ！
49, 伊秋水 (M/男), 0, 而家 先 出 嚟 搵 我 冇用 㗎 ， 搵 我 做 乜 ？
50, 紅線女 (F/女), 0, 咩 冇用 啫 ， 你 介紹 我 搵 份 工 做 喇 ！ 我 要 寄 錢 返去 養 爸爸 㗎 ！
51, 伊秋水 (M/男), 0, 哦 ， 你 上 咗 頭gau3 呀 ， 阿表 。
52, 紅線女 (F/女), 0, 咩 啫 ？
53, 伊秋水 (M/男), 0, 一 個 單身 女人 想 出 嚟 呢處 搵工 做 ， 重 搞 到 想 寄 錢 返 鄉下 養 老豆 添 ！
54, 紅線女 (F/女), 0, 唔 得 咩 ？
55, 伊秋水 (M/男), 0, 你 唔 使 嚟 都 得 嘞 ！
56, 紅線女 (F/女), 0, 點解 啫 ？
57, 伊秋水 (M/男), 0, 冇 嘢 ， 你 睇 下 我 ， 身長 五 尺 三 寸 六 分 零 四 ， 我 體重 一 百 三 十 五 磅 零 四 両 ， 哼 ， 講笑 咩 ？
58, 伊秋水 (M/男), 0, 大學 讀 過 吖嘛 ！ 一貌堂堂 吖嘛 ！ 而家 點 呀 ？ 咪 喺 呢處 ， 揸水煲 ！
59, 紅線女 (F/女), 0, 唓 ！ 揸水煲 好 失禮 咩 ？ 唔啱 你 介紹 我 揸 水煲 嘞 ！
60, 伊秋水 (M/男), 0, 你 都 想 ……
61, 紅線女 (F/女), 0, 唓 ！ 怕 咩 啫 ！ 職業 有 咩 分 貴賤 至 得 㗎 ！ 嗱 ！ 你 介紹 我 去 吖 ！
62, 伊秋水 (M/男), 0, 做 揸水煲 都 唔 係 易 㗎 ， 表 ！
63, 紅線女 (F/女), 0, 噉 你 會 㗎嘛 ！ 你 教 我 得 唔 得 㗎啫 ？
64, 伊秋水 (M/男), 0, 我 講 真係 唔 夠 你 講 㗎 ！ 你 自細 聞名 都 係 嘴脧脧 㗎嘞 ！ 咁 嘞 ！ 屈處 我哋 間 酒家 呢吓 ， 有 個 最 靚 嘅 職工 啱啱 呢 兩 日 跙 咗 ！
65, 伊秋水 (M/男), 0, 而家 個 部長 想 物色 一 個 靚靚哋 嘅 ！ 唔啱 帶 你 去 試 下 好 唔 好 呀 ？
66, 紅線女 (F/女), 0, 哈哈 ！ 係 嘞噃 ！ 吓 ……
67, 伊秋水 (M/男), 0, 咦 ！
68, 紅線女 (F/女), 0, 做 咩 啫 ？
69, 伊秋水 (M/男), 0, 你你你 今晚 瞓 邊處 呀 ？
70, 紅線女 (F/女), 0, 哎 ！ 畀 你 嚇死 我 呀 ！ 瞓 住 呢處 囉 ！
71, 伊秋水 (M/男), 0, □□  你 點 有 收 㗎 ？ 兩 …… 表 ……
72, 紅線女 (F/女), 0, 咩 啫 ？ 噉 你 係 表哥 吖嘛 ！ 你 唔 收留 我 邊個 收留 我 得 㗎 ？
73, 伊秋水 (M/男), 0, 我 唔 係 話 唔 收留 你 呀 ！ 你 睇 下 眼前 咁 多 地方 ， 一 張 牀 、 一 張 檯 ！ 你 叫 我 收埋 你 喺 邊處 吖 ？ 你 話 嘞 ！ 你 話 邊處 吖 ？
74, 紅線女 (F/女), 0, 我 有 辦法 㗎嘞 ！ 你 幫手 喇 ！
75, 伊秋水 (M/男), 0, 做 咩 啫 ？
76, 伊秋水 (M/男), 1, 人 到 中年 都 多 憂慮 ， 世間 萬事 都 忠誠 去 ！
77, 紅線女 (F/女), 0, 表哥 呀 ？
78, 伊秋水 (M/男), 0, 吓 ？
79, 紅線女 (F/女), 0, 喂 ！ 你 聽日 記得 早 啲 起身 帶 我 去 見工 嘞喎 ！
80, 伊秋水 (M/男), 0, 係 嘞 ！ 咪 咁 諃 喇 ！ 本來 我 聽日 休息 㗎 ！ 應承 咗 你 咪 同 你 去 先 喇 ！
81, 紅線女 (F/女), 0, 嗱 ， 係 嘞噃 ， 吓 ！ 早抖 早抖 ！
82, 伊秋水 (M/男), 0, 早 啲 抖 嘞 ！
83, 伊秋水 (M/男), 1, 哎 ！ 枉 我 生 來 都 幾 十 歲 ， 真係 ……
84, 梁醒波 (M/男), 0, 喂 ！
85, 鄭文霞 (F/女), 0, 咩 事 呀 ， 老爺 ？
86, 梁醒波 (M/男), 0, 尋晚 係咪 你 去 換 雀粟 嘅 ？
87, 鄭文霞 (F/女), 0, 係 ！
88, 梁醒波 (M/男), 0, 乜 重 咩 換 咁 多 呀 ？ 吓 ！ 我 而家 養 雀 之嘛 ！ 家 養 牛 咩 ？
89, 鄭文霞 (F/女), 0, 我 見 有 咪 畀 多 啲 囉 ！
90, 梁醒波 (M/男), 0, 吓 ？ 見 有 就要 換 多 啲 㗎嗱 ， 要 ？
91, 梁醒波 (M/男), 0, 唏 ！ 你 確 真係 蠢 㗎嘞 確係 ！ 噉 容 乜 易 見 我 咁 多 家財 ， 冚辦爛 畀 晒 人哋 都 得 㗎喇 ！ 係咪 噉 解 ？
92, 梁醒波 (M/男), 0, 時時 話 咗 你 都 話 要 慳 啲 慳 啲 呀 ！ 你 就 唔 係 嘅 ！ 冚辦爛 唔 聽 我 說話 …… 都 話 係 雀仔肚 ， 你 畀 咁 多 佢 就 食 咁 多 嘅 ！
93, 梁醒波 (M/男), 0, 使乜 畀 咁 多 㗎 ？ 快 啲 拎 去 換 過 佢 ！ 倒 返 起 啲 ！ 唔 好 倒瀉 呀 ！ 瀉 親 一 粒 喺 地 都 要 執返 㗎 ！ 知 嘛 ？
94, 梁醒波 (M/男), 0, 哼 重 咁 負氣 喎 重 ！
95, 梁醒波 (M/男), 0, 吓 ！ 真係 確係 …… 以為 搵 條 噉 嘅吓 ， 噉 嘅 細路女 返嚟 做 妹仔 就 可以 慳 返 啲 伙食費 噉 話 ， 點不知 唔 係 ， 佢 唔 食 得 都 要 拎 嚟 嘥 咗 佢 嘅 ！ 唏 ！ 真係 計錯數 ……
96, 鄭文霞 (F/女), 0, 正一 姑寒鬼 呀 ！
97, 馬少英 (F/女), 0, 嗱 ， 三姑 係 噉 拜託 你 嘞喎 ！ 吓 ！
98, 陳立品 (F/女), 0, 得 嘞 ！ 我 有 分數 㗎嘞 ！
99, 馬少英 (F/女), 0, 老爺 ！
100, 陳立品 (F/女), 0, 老爺 ！ 我 走 嘞 ！
101, 梁醒波 (M/男), 0, 哦 ！ 好 ……
102, 梁醒波 (M/男), 0, 喂 ！ 三姑 嚟 ， 係咪 又 借 錢 呀 ？
103, 馬少英 (F/女), 0, 好心 你 咪 咁 發茅 喇 ！ 你 估 逢 人 嚟 親 就係 借 錢 㗎嘞咩 ？
104, 梁醒波 (M/男), 0, 哼 ！ 實在 一 有人 嚟 入 親 我 間 屋 ， 我 就 驚 嘞 ， 老實 講 ， 尤其 是 佢 嗰 份 添 ！
105, 馬少英 (F/女), 0, 好心 喇 你 ！ 咪 咁 姑寒 喇 ！ 人哋 係 要 同 你 借 咩 ？ 你 一早 起身 呱呱叫 咁 嘈 做 咩 ……
106, 梁醒波 (M/男), 0, 單吊 嘅 ！ 嗯 ， 阿奀 呀 ！ 阿奀 呀 ！ 今朝 換 雀粟 呀 ， 將 佢 倒 到 滿 一 滿 ， 倒 到 個 雀籠 成 籠 咁 大 ！
107, 梁醒波 (M/男), 0, 噉 就 嘥蹋 啲 嘢 喇 ！ 噉 你 話 心痛 唔 心痛 呢 ？
108, 馬少英 (F/女), 0, 你 正一 就 好 理 唔 理 呀 ！ 啲 大事 又 唔 見 你 理 下 ！ 專門 理 埋 晒 呢 啲 噉 嘅 小事 。
109, 梁醒波 (M/男), 0, 混帳 ， 我 大細 事 都 理 ！ 唔 理 喎 ！
110, 馬少英 (F/女), 0, 你 理 乜 嘢 事 咁 巴閉 呀 ？ 而家 仔 又 大 女 又 大 嘞 ， 你 又 好 理 下 佢哋 嘅 婚姻 吖嘛 ！
111, 梁醒波 (M/男), 0, 唏 ！ 我 唔 係 話 唔 理 嘅 ！ 不過 …… 嗰 個 算盤 打 嚟 打 去 都 打 唔 響 ！ 唔 合 化算 ！ 就 唔 理 住 嘅啫 ！
112, 馬少英 (F/女), 0, 哎吔 呢 啲 都 有 化算 㗎咩 ？ 點樣 咁 唔 合 化算 法 呀 ？
113, 梁醒波 (M/男), 0, 哦 ， 乜 你 唔 知 㗎 ？ 娶 新抱 要 使 住 大錢 㗎喎 ， 你 知 嘛 ？
114, 馬少英 (F/女), 0, 哼 ！ 都 冇 你 咁 好氣 呀 ！ 你 而家 一 個 仔 一 個 女 㗎嘛 ！ 就算 阿雲 娶 嗰陣時 你 係 使 緊 筆 錢 ……
115, 梁醒波 (M/男), 0, 嗯 ， 噉 點 吖 ？
116, 馬少英 (F/女), 0, 係 嘞 ！ 輪 到 阿萍 嫁 ， 你 又 賺 返 嘅啫 ！ 噉 你 話 點 唔 化算 吖 ！ 你 話 吖 ！
117, 梁醒波 (M/男), 0, 哼 ！ 阿雲 就 大 㗎嘛 ！ 阿萍 係 細 吖 ！ 吓 ？ 好 嘞 ， 梗 係 娶 咗 新抱 先至 嫁女 㗎喎 ！
118, 馬少英 (F/女), 0, 噉 梗 係 喇 ！
119, 梁醒波 (M/男), 0, 係 喇 ， 吓 ！ 算 你 娶 新抱 ， 蝕 咗 一 筆 嘞 ！ 吓 ！ 噉 就 希望 嫁女 賺 返 嘞噃 ！ 係 係 噉 計 吖 ？
120, 馬少英 (F/女), 0, 梗 係 喇嘛 ！
121, 梁醒波 (M/男), 0, 噉 都 蝕 利息 㗎嘛 ！ 蠢鬼 ！ 真係 ！
122, 馬少英 (F/女), 0, 你 即係 想 娶 新抱 同 嫁女 一齊 噉 嘞喎 ， 係咪 呀 ？
123, 梁醒波 (M/男), 0, 就 ～ 係 ！ 呢 條 至 係 數 嚟㗎 ！
124, 馬少英 (F/女), 0, 係 咩 ？
125, 梁醒波 (M/男), 0, 哼 ！ 我 而家 就係 想 緊 睇 下 有 咩 法子 ， 呢頭 娶 新抱 ， 就 嗰頭 跟住 嫁女 ！ 噉 就 相抵 平衡 ， 唔 使 蝕 息口 喇嘛 ！
126, 馬少英 (F/女), 0, 噉 如果 阿萍 唔 嫁 ， 阿雲 就 成世 唔 使 娶 嘞喎 ！
127, 梁醒波 (M/男), 0, 你 定 啲 喇 ！ 而家 啲 後生仔 使 我哋 擔心 㗎咩 ？
128, 梁醒波 (M/男), 0, 嗱 ！ 睇 住 喇 ！ 包保 唔 使 幾 耐 呀 ， 我哋 阿雲 呀 ， 佢 自自然然 ， 就 會 搵 到 個 ， 唔 使 利是 嘅 新抱 返嚟 㗎嘞 ， 同 我哋 ！ 之不過 女婿 ， 我 要 揀 㗎噃 ！
129, 馬少英 (F/女), 0, 我 冇 你 咁 好氣 ！ 總言之 你 唔 理 就 我 理 ！ 我 而家 託 阿三姑 去 做 緊 媒人 㗎嘞 ！
130, 梁醒波 (M/男), 0, 咩話 ？ 乜 搵 三姑 做 呀 就係 ？
131, 馬少英 (F/女), 0, 係 噉 喇 ！
132, 小燕飛 (F/女), 0, …… 等 埋 我 喇 ！ 行 咁 快 做 咩 ？
133, 羅劍郎 (M/男), 0, 快 啲 喇 ！
134, 小燕飛 (F/女), 0, 爸爸 ！ 媽媽 ！
135, 羅劍郎 (M/男), 0, 爸爸 早晨 ！ 媽媽 早晨 ！
136, 梁醒波 (M/男), 0, 阿雲 呀 ！
137, 羅劍郎 (M/男), 0, 咩 呀 ， 爸爸 ！
138, 梁醒波 (M/男), 0, 你 係咪 讀 埋 呢 個 學期 ， 就 畢業 㗎嘞 ！
139, 羅劍郎 (M/男), 0, 係 呀 ！
140, 梁醒波 (M/男), 0, 哦 ～ 呢 ～ 你 媽媽 話 呀 ， 話 想 等 你 畢業 後 就 同 你 注 埋 頭 家 喎 …… 阿 …… 阿萍 呀 ！
141, 小燕飛 (F/女), 0, 吓 ？ 咩 事 呀 ？ 爸爸 ！
142, 梁醒波 (M/男), 0, 你 係 佢 嘅 細妹 嚟呀 ！ 你 嘅 婚姻事 ， 爸爸 會 同 你 揸 主意 㗎 ！ 你 唔 使 心急 呀 ！ 嗯 ？
143, 馬少英 (F/女), 0, 唏吔 ！ 唔 好 講 埋 啲 無謂 住 喇 ！ 咪 阻 住 佢哋 返學 ！ 你哋 返學 先 喇 ！
144, 羅劍郎 (M/男), 0, 返學 嘞 ！ 爸爸 ， 媽媽 ！
145, 梁醒波 (M/男), 0, 去 返學 先 吓 ！
146, 不明 (X/不明), 0, 梁 師奶 呀 ？ 我哋 太太 叫 你 去 打牌 ！
147, 馬少英 (F/女), 0, 哦 得 嘞 ！ 叫 佢 開 定 牌 喇 ！
148, 不明 (X/不明), 0, 哦 ！
149, 梁醒波 (M/男), 0, 喂 …… 又 去 打牌 ？ 你 打 親 都 淨係 輸 嘅 ， 唔 好 打 嘞 ！
150, 馬少英 (F/女), 0, 哎吔 ！ 個仔 嘅 事 到 你 理 咋噃 ！ 我 嘅 事 到 你 理 呀嘛 ？ 我 嚟 話 畀 你 聽 呀 ！ 我 去 打牌 唔 准 你 去街 添呀 ！
151, 梁醒波 (M/男), 0, 唔 理 ……
152, 馬少英 (F/女), 0, 聽見 嘛 ？
153, 梁醒波 (M/男), 0, 聽見 嘞 ……
154, 梁醒波 (M/男), 0, 真係 確係 冇 普 嘞 ！
155, 鄭文霞 (F/女), 0, 老爺 呀 ！ 噉 啱 唔 啱 呀 ？
156, 梁醒波 (M/男), 0, 啱 嘞 ……
157, 梁醒波 (M/男), 1, 相思鳥 ， 嘆 寂寥 ， 籠內 困 空 吱喳 叫囂 ！ 難 如意 高飛 跳躍 ， 祇有 自嘲 自 笑 ， 嗰 隻 老虎乸 ， 惡 夾 蠻刁 ， 聽聞 佢 一 呼喝 啫 ， 我 就 眼眉 跳 ！
158, 梁醒波 (M/男), 1, 佢 話 仔女 嘅 年齡 ， 已經 都 唔 係 細小 㗎嘞 ！ 因 何 重 咁 野蠻 撩刁 ， 佢 話 若果 嬲 起 上嚟 ， 就 唔 係 同 我 講 玩笑 㗎喎 ！
159, 梁醒波 (M/男), 1, 一定 將 我 嚴刑 處罰 ， 定 不 恕饒 ！ 枉 我 擁有 大把 家財 咁 呱呱叫 ！ 自己 不 敢 太 輕佻 ！ 我 想 索油 又 怕 摷 ！
160, 梁醒波 (M/男), 1, 空嘆 聲 ， 命裡 招 ， 有 陣 心火 眼中 䅺 ， 之 見 咗 老婆 又 怕 噍 ！
161, 高魯泉 (M/男), 0, 唱 得 真係 好 嘞 ， 大哥 你 ！
162, 高魯泉 (M/男), 0, 阿 …… 大哥 呀 ？
163, 梁醒波 (M/男), 0, 哦 …… 你 唔 使 嘞 ！ 我 明 嘞 ！ 又 …… 上 嚟 借 錢 喇 ， 係咪 呢 ？
164, 高魯泉 (M/男), 0, 原本 呢 ， 我 就 唔 敢 再 搔擾 你 㗎嘞 ！ 不過 而家 世情 唔 好 ， 各 行 生意 都 淡 。
165, 高魯泉 (M/男), 0, 噉 我哋 做 經紀 嘅 ， 正所謂 ： 行跛 咗 隻 腳 ， 行爛 對 鞋 都 搵 唔 到 兩 餐 ！ 噉 一 家 幾 口 ， 冇 法子 唔 要 想 下 辦法 㗎 ！
166, 梁醒波 (M/男), 0, 冇 錢 就 想 到 嚟 我 嘅 身上 嘅呢 ！ 親戚 ， 兩 種 ……
167, 高魯泉 (M/男), 0, 噉 ， 大哥 ， 大家 親戚 呢 ， 我 睇 你 都 會 幫忙 我 嘅 …… 誒 ～ 我 想 ……
168, 梁醒波 (M/男), 0, 你 …… 唔 使 想 嘞 ！ 我 …… 冇 得 幫忙 ！ 冇 錢 借 㗎嘞 ！
169, 高魯泉 (M/男), 0, 哈 …… 大哥 ， 你 講笑 啫 ！ 你 點 會 冇 錢 啫 ？
170, 梁醒波 (M/男), 0, 哦 ！ 係 喎 ！ 唔 慌 你 講 錯 ！ 我 大把 錢 ！ 我 唔 借 㗎 ！
171, 高魯泉 (M/男), 0, 大哥 呀 ？
172, 梁醒波 (M/男), 0, 你 唔 使 講 ， 唔 使 講 ！ 你 想 過 第 二 個 辦法 罷嘞 ！ 講 ……
173, 高魯泉 (M/男), 0, 大哥 呀 ？ 唔啱 我 計 返 利息 畀 你 吖 ， 好 嘛 ？
174, 梁醒波 (M/男), 0, 呀 ？ 利息 呀 ？
175, 高魯泉 (M/男), 0, 係 囉 ！
176, 梁醒波 (M/男), 0, 噉 又 唔 同 喎 ， 泉 ！ 噉 有 商量 ！ 你 心間 愛 幾 多 度 吖 ？
177, 高魯泉 (M/男), 0, 哦 ～ 噉 誒 ～ 一 千 八 百 都 夠 嘞 ！
178, 梁醒波 (M/男), 0, 咩 話 ？
179, 高魯泉 (M/男), 0, 吓 ？
180, 梁醒波 (M/男), 0, 一 千 八 百 ？ 家 你 愛 咁 多 錢 做 咩 呀 ？ 你 癲 咗 呀 ？
181, 高魯泉 (M/男), 0, 唔 係 …… 你 聽 錯 啫 ！ 一 百 八 十 都 夠 嘞 ！
182, 梁醒波 (M/男), 0, 哦 ～ 你 實 係 一 百 吖 ， 定 八 十 得㗎 ？  ? ??脷 依 噉 唏 ！
183, 高魯泉 (M/男), 0, 噉 ， 就 齊頭 一 百 喇 ！
184, 梁醒波 (M/男), 0, 噉 都 有 個 數目 吖 。 哈 你 又 幾 好 齊頭 㗎喎 ， 你 又 ！ 吓 ！ 一 百 就 夠 喇嘛 ？
185, 高魯泉 (M/男), 0, 吓 ？ 夠 嘞 ！ 夠 嘞 ！
186, 梁醒波 (M/男), 0, 嗱 ！ 噉 聽 住 嘞 ， 阿泉 呀 ！ 噉 …… 少少哋 嘞 ！
187, 梁醒波 (M/男), 0, 係噉咦 啫 ， 呢 啲 叫做 ， 親戚 先 做 ， 做 唔 嚟 都 唔 得 呀 ！ 大 一 分 息 喇 ， 吓 ？
188, 梁醒波 (M/男), 0, 我 就要 先 扣 上期 息 ， 九 折 支出 嘅 ， 我 即係 畀 九 十 文 你 就 當 一 百 ！ 嗯 ？
189, 高魯泉 (M/男), 0, 噉 呀 ！
190, 梁醒波 (M/男), 0, 重有 呀 ， 如果 過期 冇 得 還 我 呢 ， 我 就 利上利 ！ 願 唔 願 吖 ？
191, 高魯泉 (M/男), 0, 誒 ～
192, 梁醒波 (M/男), 0, 唔 好 誒 呀 ， 唔 好 誒 呀 ！ 你情我願 咋 ！ 噉 肯 唔 肯 吖 ？
193, 高魯泉 (M/男), 0, 誒 ～ 肯 ！
194, 梁醒波 (M/男), 0, 噉 肯 喇嘛 ？
195, 高魯泉 (M/男), 0, 係係 ……
196, 梁醒波 (M/男), 0, 噉 …… 有 咩 我 揸手 呀 ？
197, 高魯泉 (M/男), 0, 揸手 ？ 冇 㗎 ！ 我 有 咩 揸手 得 㗎 ， 大哥 ？
198, 梁醒波 (M/男), 0, 冇 㗎 ？
199, 高魯泉 (M/男), 0, 係 囉 ！
200, 梁醒波 (M/男), 0, 唓 ！ 噉 冇 就 講 咩 啫 ？
201, 高魯泉 (M/男), 0, 我 而家 諗真 嘞 ！ 我 不如 唔 同 你 借 錢 罷嘞 ！
202, 梁醒波 (M/男), 0, 哦 ～ 噉 …… 安樂 添 ！
203, 高魯泉 (M/男), 0, 阿大哥 呀 ？ 我 想 同 你 斟 單 生意 好 唔 好 吖 ？ 係 囉 ！
204, 梁醒波 (M/男), 0, 都 啱 ！ 坐低 先至 傾 ！
205, 高魯泉 (M/男), 0, 唔 係 嘞 ！ 如果 斟 生意 呢 ， 喺 呢道 就 斟 唔 出 ！ 上 酒樓 斟 吖 ， 好 唔 好 呀 ？
206, 梁醒波 (M/男), 0, 上 酒樓 ？
207, 高魯泉 (M/男), 0, 係 囉 係 囉 ！
208, 梁醒波 (M/男), 0, 嘩喺 ！ 要 食嘢 㗎噃 ！
209, 高魯泉 (M/男), 0, 喔 ！ 梗 係 喇 ！
210, 梁醒波 (M/男), 0, 我 又 …… 飽飽哋 ！ 喂 ！ 老實 嘞 ！ 吓 ！ 你 請 我 就 我 請 你 ？ 分開 嘞 ！
211, 高魯泉 (M/男), 0, 哦 ， 噉 我 請 你 去 喇 ， 梗 係 我 請 喇 ， 大哥 ！
212, 梁醒波 (M/男), 0, 你 請 呀嘛 ？
213, 高魯泉 (M/男), 0, 係 囉 係 囉 ！
214, 梁醒波 (M/男), 0, 我 啱啱 又 餓餓哋 喎 ！ 你 請 我 呀 ？ 好 吖 ！ 喺 酒樓 再 斟 吖 ！
215, 高超 (M/男), 0, 喂 ！ 阿泉 ！ 喂 ！ 你 爭 我 幾 百 銀 ， 到期 㗎嘞噃 ！ 幾 時 畀 呀 ？
216, 高魯泉 (M/男), 0, 係 嘞 ！ 我 呢 …… 我 而家 傍 住 嗰 個 老細 嚟嘅 ！ 我 一 搞妥 佢 呢 ， 過 兩 日 送 嚟 畀 你 㗎 ， 對唔住 吓 ！
217, 梁醒波 (M/男), 0, 呢道 啲 職工 ， 個個 都 幾 靚 㗎喎 ！
218, 高魯泉 (M/男), 0, 靚 極 喇 ！ 有名 㗎嘞 ， 呢道 啲 女工 ！
219, 紅線女 (F/女), 0, 先生 呀 ？ 要 啲 咩 食 呀 ？
220, 高魯泉 (M/男), 0, 誒 ～
221, 梁醒波 (M/男), 0, 乜 嘢 都 扐 啲 嚟 喇 ！ 咩 都 攞 啲 嚟 ！ 唔 多 晾 肚 嗰 啲 呀吓 ！ 你 請 嘅啫嘛 ！ 去 吖 ！ 去 吖 ！ 攞 嚟 攞 嚟 ！
222, 梁醒波 (M/男), 0, 喂 …… 咪 講 住 ！ 你 話 同 我 斟 生意 ， 實 係 斟 乜 嘢 生意 啫 ？
223, 高魯泉 (M/男), 0, 哦 ～ 想 同 你 做 一 單 經紀 噉 咋嘛 ！
224, 梁醒波 (M/男), 0, 而家 我 又 唔 做 生意 ， 有 咩 經紀 好 做 啫 ？
225, 高魯泉 (M/男), 0, 有 之至 喇 ！ 我 想 過 㗎嘞 ， 嗱 ！ 你 呢 ， 有錢 又 有面 ！ 有 老婆 ， 有 屋 ！ 有 兒女 ， 你 就 乜 嘢 都 齊 㗎嘞 ！ 係 獨 爭 一樣 嘢 噃 ！
226, 梁醒波 (M/男), 0, 爭 咩 呀 ？
227, 高魯泉 (M/男), 0, 一 樣 好似 愛魚 呀 ， 或者 妾侍 之類 ！ 你 就 未有 呢 樣 嘅 享受 啫 ！
228, 梁醒波 (M/男), 0, 真係 知 我 莫 如 你 喎 ， 阿泉 ！
229, 高魯泉 (M/男), 0, 所以 呢 ， 我 就 想 介紹 一 個 畀 你 ！
230, 梁醒波 (M/男), 0, 唔 得 ！
231, 高魯泉 (M/男), 0, 點解 呢 ？
232, 梁醒波 (M/男), 0, 你 家姐 嗰 啲 惡死 法 ， 你 重 唔 知 咩 ？ 惡 到 噉 嘅 ， 畀 佢 知道 我 重 有 命 㗎 ？
233, 高魯泉 (M/男), 0, 你 放心 喇 ！ 我 介紹 得 畀 你 嘅呢 ， 一定 令 你 享受 到 豔福 ！ 家姐 亦 都 唔 知 ， 咁 至 把炮 呀 ！
234, 梁醒波 (M/男), 0, 有 咩 辦法 呀 ？ 懶叻 ！
235, 高魯泉 (M/男), 0, 梗 係 有 喇 ！ 不過 噉 噃 ！ 我 就 做 經紀 嘅 ， 你 知 喇 ！ 我 同 你 做 呢 啲 噉 嘅 嘢 喇 ， 祇係 當 做 生意 咁 做 嘅啫 ！
236, 高魯泉 (M/男), 0, 如果 我 介紹 成 嘞 ， 噉 你 要 照 支 返 佣 畀 我 至 得 㗎噃 ！
237, 梁醒波 (M/男), 0, 梗 係 喇 ！ 做 成 咗 我 唔 會 難為 你 嘅 ……
238, 高魯泉 (M/男), 0, 得 嘞 ……
239, 梁醒波 (M/男), 0, 唔該 ！
240, 高魯泉 (M/男), 0, 大哥 呀 ？ 呢 個 就 夠 唔錯 ！
241, 梁醒波 (M/男), 0, 呢 個 睇 落 都 係 唔 多 得 嘅 ……
242, 高魯泉 (M/男), 0, 嬌小玲瓏 噃 ！
243, 梁醒波 (M/男), 0, 嘩吓 ！ 呢 個 邊個 嚟 呀 ． 喂 ？
244, 陳雲 (M/男), 0, 阿水 ， 你 今日 休息 嘅 …… 你 返 嚟 做 咩 呀 ？
245, 梁醒波 (M/男), 0, 嘩 ～ 好 靚 喎 ～
246, 伊秋水 (M/男), 0, 阿部長 呀 ， 阿蘭姐 話 你 係咪 想 搵 替工 ？ 搞 到 阿蘭 你 就 話 阿閉 喇 ！
247, 伊秋水 (M/男), 0, 話 女工王后 喇 ！ 呢 個 我 表妹 嚟㗎 ， 你 話 佢 唔 靚 過 蘭法表妹 ？ 吓 ？
248, 伊秋水 (M/男), 0, 叫 阿部長 喇 ！
249, 紅線女 (F/女), 0, 部長 ！
250, 高魯泉 (M/男), 0, 真係 好 靚 噃 ！ 你 …… 你 鍾意 咩 ？
251, 梁醒波 (M/男), 0, 鍾意 到 極 喇 ！
252, 高魯泉 (M/男), 0, 唔 怕 唔 怕 ！ 呢 而家 同 佢 講嘢 嗰 個 男人 呢 ， 我 識 佢 嘅 ！
253, 梁醒波 (M/男), 0, 嘩 ， 噉 叫 佢 介紹 喇 ， 快 啲 ！
254, 高魯泉 (M/男), 0, 得 嘞 ！ 你 咪 咁 心急 喇 ！ 呢 ， 我 而家 開去 嘞 ！
255, 梁醒波 (M/男), 0, 快 啲 快 啲 ！
256, 伊秋水 (M/男), 0, 部長 呀 ？ 你 話 得 唔 得 呢 ， 佢 ？
257, 陳雲 (M/男), 0, 得 就 得 ！ 不過 做 過 呢 行 嘢 未 㗎 ？
258, 伊秋水 (M/男), 0, 佢 完全 未 打 過 工 㗎 ！ 佢 喺 第二處 返 嚟 嘅 ……
259, 陳雲 (M/男), 0, 未 做 過 ， 冇 啲 經驗 ， 好 難 得到 客人 歡心 㗎噃 ！
260, 伊秋水 (M/男), 0, 唔 怕 ， 佢 咁 聰明 ， 咪 至多 教 佢 囉 ！ 教 佢 就 曉 嘞 ！ 眼見工夫 嚟㗎 ！ 容 乜 易 得 㗎 ， 真係 ！
261, 陳雲 (M/男), 0, 噉 你 聽日 叫 佢 嚟 做 住 替工 先 ！ 做 幾 日 睇 下 試 過 點樣 先 喇 ！ 聽日 嚟 喇 ！
262, 伊秋水 (M/男), 0, 聽日 ？ 佢 重要 試 啲 衫 呀 ， 噉 摎攪 ， 我 睇 後日 上工 好 嘛 ？
263, 陳雲 (M/男), 0, 好 喇 ！ 隨 得 你哋 喇 ！
264, 伊秋水 (M/男), 0, 多謝 部長 ！
265, 紅線女 (F/女), 0, 多謝 部長 ！
266, 陳雲 (M/男), 0, 就 噉 嘞 ！ 搞掂 嚟 嘞 ！
267, 高魯泉 (M/男), 0, 部長 呀 ？ 呢 個 女人 係 邊個 嚟㗎 ？
268, 陳雲 (M/男), 0, 哦 ～ 我哋 新 請 嘅 女工 嚟咋嘛 ！
269, 高魯泉 (M/男), 0, 哈 ！ 幾 靚 喎 ！ 喂喂 ！ 部長 ！ 聽晚 記得 同 我 留 返 個 廳 呀 ！ 吓 ？
270, 陳雲 (M/男), 0, 好 呀 好 呀 ！ 好 ！
271, 梁醒波 (M/男), 0, 點 呀 ？
272, 高魯泉 (M/男), 0, 得 呀 得 呀 ！ 佢 係 呢處 新 請 嘅 女工 ！ 我 而家 已經 同 你 定 定 一 間 廳 嘞 ！ 聽晚 我哋 嚟 呢 就 可以 見 到 佢 嘞 ！
273, 梁醒波 (M/男), 0, 噉 我 畀 錢 呀 ？
274, 高魯泉 (M/男), 0, 梗 係 喇 ！
275, 伊秋水 (M/男), 0, 真係 …… 你 就 唔 夠 我 眼光 嘞 ！ 色水 又 靚 ！ 你 着 起 上嚟 幾 好睇 ， 你 話 ！ 吓 ？
276, 紅線女 (F/女), 0, 表哥 呀 ！ 我 而家 都 未 搵 到 錢 ！ 使乜 買 咁 多 嘢 先 啫 ？
277, 伊秋水 (M/男), 0, 你 唔 知 㗎嘞 ！ 先 要 買 …… 咗 呢 啲 嘢 ， 你 至 搵 到 錢 㗎 ！
278, 紅線女 (F/女), 0, 點解 呀 ？
279, 伊秋水 (M/男), 0, 你 唔 曉 嘞 ！ 我 話 你 聽 喇 ！ 呢 笪 地方 呀 ， 完全 係 先敬羅衣後敬人 嘅 ！
280, 伊秋水 (M/男), 0, 你 冇 錢 咩 ？ 你 窮 咩 ？ 你 自己 嘅 事 咋 ！ 但係 呢 ， 你 食 呢 ， 就要 食 到 最 好 ！ 着 嘅呢 ， 要 着 到 最 靚 ！ 一定 要 充硬 晒 ！
281, 紅線女 (F/女), 0, 噉 嘅咩 ？
282, 伊秋水 (M/男), 0, 就係 ！ 重有 呀 ！ 做 我哋 呢 行 唔 易 撈 㗎 ！ 人工 又 少 ！ 所 靠 就 靠 咩 呀 ？ 靠 啲 人客 打賞 㗎咋嘛 ！
283, 伊秋水 (M/男), 0, 你 而家 係 咩 啫 ？ 你 而家 係 替工 嚟咋噃 ！ 噉 你 一定 要 畀 心機 去 招呼 啲 人客 ！ 人客 鍾意 嘞 ！ 多 幫襯 你 嘞 ！
284, 伊秋水 (M/男), 0, 個 部長 見 你 ， 嗱喺 ： 呢 班 熟客 又 係 你 㗎喎 ！ 嗰個 部長 介紹 你 入 工會 ， 入 咗 工會 ， 你 有 長工 打 㗎 ！
285, 紅線女 (F/女), 0, 嘩 ～ 原來 咁 難 㗎 ？
286, 伊秋水 (M/男), 0, 所以 你 對待 啲 茶客 呢 ， 認真 要 有 方法 ， 有 手段 至 得 㗎 ！
287, 伊秋水 (M/男), 0, 譬如 嗰 啲 後生仔 同 你 傾偈 呢 ， 你 就要 同 佢 講 埋 啲 唔 夠 掟 嘅 嘢 ， 如果 啲 老伯父 同 你 傾 呢 ， 你 又 同 佢 講 老人經 ！
288, 伊秋水 (M/男), 0, 如果 佢 攞 你 便宜 呢 ， 你 就 詐諦 聽 唔 到 ！ 如果 同 你 講笑 呢 ， 你 就 詐諦 唔 識 ！ 你 要 明白 㗎喇 ！
289, 伊秋水 (M/男), 0, 有 好多 人 上去 飲茶 呢 ， 係 醉翁之意不在酒 嘅 ！ 你 就要 想 法子 嚟 應付 佢 喎 ！ 你 千祈 就 唔 好 得罪 佢 呀 ！ 但係 你 又 唔 好 蝕底 畀 佢 喎 ！
290, 伊秋水 (M/男), 0, 如果 佢 同 你 談情 呢吓 ， 你 就 一味 同 佢 講笑 ！ 哥仔 呢 你 就 千祈 唔 好 搵 多 嘞 ！ 契爺 呢 ！ 你 就 唔 怕 搵 多 幾 十 個 ！
291, 紅線女 (F/女), 0, 點解 ？ 點解 契爺 就要 搵 咁 多 啫 ？
292, 伊秋水 (M/男), 0, 噉 你 都 唔 明 呀 ？ 有 好多 男人 幾 十 歲 呢 ， 佢 就 想 出 嚟 搞 呀 ！
293, 伊秋水 (M/男), 0, 但係 佢 又 怕 老婆 呃 ！ 佢 又 唔 想 畀 人 知 呀 ！ 咪 四圍 噉 走 去 搵 ！ 搵 契女 呀 ！ 呢 啲 人 呢 ， 立心 就 不軌 嘅 ！ 呢 啲 你 怕 咩 撚化 佢 呀 ？
294, 紅線女 (F/女), 0, 哦 ～ ， 原來 做 女工 要 咁 多 嘢 㗎 ？
295, 伊秋水 (M/男), 0, 重有 件 嘢 激死 你 呀 ！ 本 老 做 女工 呢吓 ， 要 用 氣 ， 用 力 ， 做 好多 嘢 先 搵 到 錢 㗎 ！ 你 話 啲 錢 係咪 血汗 返嚟 嘅呢 ？
296, 伊秋水 (M/男), 0, 但係 舊 頭腦 嘅 人 ， 佢 唔 係 叫 佢 做 女工 呀 ， 叫做 女 招待 ！ 呢 話 幾 侮辱 呢 ？
297, 伊秋水 (M/男), 0, 所以 我 教 你 呀 ， 你 出去 識 啲 朋友 呀 ， 識 咩 嘢 人 都 好 ， 你 千祈 唔 好 認 係 女工 ！
298, 伊秋水 (M/男), 0, 你 就 ～ 至好 就 認 話 咩 大 錢莊 ～ 千金小姐 ！ 嗱 ！ 我 呢一排 呀 ， 識 得 個 女朋友 ， 佢 原本 好 愛 我 㗎 ！
299, 伊秋水 (M/男), 0, 我 都 唔 敢 認 畀 佢 聽 我 係 揸水煲 㗎 ！ 我 夾硬 話 畀 佢 聽 話 我 係 大學生 嚟㗎咋 ！
300, 紅線女 (F/女), 0, 噉 唔 得 嘅 …… 你 車大炮 始終 都 有 日 識穿 㗎 ！
301, 伊秋水 (M/男), 0, 鬼 唔 知 咩 ， 遲 啲 先至 算 吖嘛 ！ 你 要 明白 先 得㗎 ！ 呢處 就 好多 人 呀 ， 嗰 對 眼 生 喺 額頭 嚟㗎 ！ 如果 係 老老實實 講 畀 佢 知 喇吓 ！
302, 伊秋水 (M/男), 0, 一係 連 朋友 都 冇 得 做 ， 所以 逼 住 係要 …… 係要 車 㗎咧 ， 係要 充 㗎咧 ！ 你 有 乜 辦法 啫 ？
303, 紅線女 (F/女), 0, 噉 㗎 ？
304, 伊秋水 (M/男), 0, 唔 係 你 估 ？ 咦 ！ 我 夠鐘 添 ！ 我 而家 即刻 要 換 西裝 ， 去 見 我 女朋友 ！
305, 紅線女 (F/女), 0, 我 呢 ， 我 呢 ？
306, 伊秋水 (M/男), 0, 你 如果 嫌 靜 㗎 ， 可以 睇 場 戲 吖 ！ 呢 個 街尾 行 出 呢 ， 後 …… 後便 街 有 㗎嘞 ！ 吓 ？ 去 嘞 ！
307, 小燕飛 (F/女), 1, 今晚 扮 到 真 嬌俏 ， 望見 偷偷 笑 ！ 因為 個 好 知心 ， 夜晚 相邀 ！
308, 小燕飛 (F/女), 1, 紮 起 纖腰 ， 眉 要 細 畫描 ， 弄姿 又 含笑 ， 對 鏡 望 下 望 下 偷偷 照 ， 笑 我 不 慣 咁 寂寥 ， 日 長嘯 夜 長嘯 ， 聽情調意 也 動搖 ， 聽情調意 也 動搖 。
309, 小燕飛 (F/女), 1, 因為 佢 相招 ， 芳心 已 被 佢 撩 ， 愛 彼 多 金 貌 還 俏 ， 第 一 金 最 重要 ， 情 多 必 需要 ， 靚仔 兼 豐雅 ， 笑 得 真 俏 ！
310, 小燕飛 (F/女), 1, 令 人 為 佢 想 得 心 焦 ， 心裡 突 跳 ！ 好 趁 春宵 架 起 雀橋 ， 春風 喜 帶 得 佳兆 ！ 共 情郎 來 度 春宵 ， 柳絲 牽引 情人 赴 雀橋 。
311, 小燕飛 (F/女), 0, 哥 呀 ？ 喂 ！ 起身 喇 ！ 嚟 吖 ！
312, 羅劍郎 (M/男), 0, 做 咩 呀 ？
313, 小燕飛 (F/女), 0, 喂 ！ 我 今晚 約 咗 個 男朋友 去街 ！ 你 落 去 同 阿爸爸 講 人情 畀 我 去 喇 ！
314, 羅劍郎 (M/男), 0, 鍾意 咗 個 女仔 ， 但係 唔 知 佢 姓 乜 名 乜 。
315, 小燕飛 (F/女), 0, 喔 ！ 乜 你 鍾意 人哋 ， 當時 你 都 唔 問 人哋 姓 咩 㗎咩 ？
316, 羅劍郎 (M/男), 0, 唓 ！ 見到 佢 嘅 時候 都 暈 咗 㗎 ！ 重 邊 曉得 問 佢 吖 ！
317, 小燕飛 (F/女), 0, 噉 你 知 唔 知 佢 喺 邊道 住 吖 ？
318, 羅劍郎 (M/男), 0, 噉 就 知 呀 ！
319, 小燕飛 (F/女), 0, 唓 ！ 噉 就 得 喇 ！ 我 同 你 去 搵 佢 吖 ， 而家 ！
320, 羅劍郎 (M/男), 0, 去 搵 佢 ？
321, 小燕飛 (F/女), 0, 去 㗎 ！ 噷 ， 真係 冇 用 嘅 你 ！ 噉 你 學 人 談 戀愛 都 生人唔生膽 ， 噉 點 得 呀 ？
322, 羅劍郎 (M/男), 0, 嚟 ！ 去 喇 ！ 我 同 你 去 喇 ！ 去 喇 ！
323, 梁醒波 (M/男), 1, …… 性 好 高樓 ， 一 世 都 興雅 送 ……
324, 梁醒波 (M/男), 0, 去 嘞 …… 冇 …… 冇 ， 同 阿泉 去 斟 單 生意 ……
325, 馬少英 (F/女), 0, 斟 生意 呀嘛 ？
326, 梁醒波 (M/男), 0, 係 囉 ！
327, 馬少英 (F/女), 0, 斟 咩 生意 呀 ？
328, 梁醒波 (M/男), 0, …… 佢 做 經紀 呀 ， 你 唔 幾 得 嘅咩 ， 吓 ？ 去 囉 去 囉 ！
329, 馬少英 (F/女), 0, 咪 住 ！ 睇 下 你 個 樣 吖 ！ 着 成 咁 靚 ！ 又 咁 輕鬆 ， 喺 處 唱 生 晒 ！ 你 慌 你 唔 係 有 鬼馬 吖 ， 你 ！
330, 梁醒波 (M/男), 0, 冇 ～ 有 咩 鬼馬 啫 ？ 去 囉 ……
331, 高魯泉 (M/男), 0, 冇 ～ 真係 斟 生意 ！
332, 馬少英 (F/女), 0, 唔 准 去 ！
333, 梁醒波 (M/男), 0, 噉 約 咗 人哋 㗎嘛 ！ 唔 去 又 點 得 呢 ？
334, 高魯泉 (M/男), 0, 係 囉 ！
335, 梁醒波 (M/男), 0, 早 啲 返 喇 ！ 去 囉 ……
336, 馬少英 (F/女), 0, 都 唔 得 啫 ！
337, 羅劍郎 (M/男), 0, 爸爸 ！
338, 梁醒波 (M/男), 0, 做 咩 呀 ？
339, 小燕飛 (F/女), 0, 我 同 阿哥 返 學校 呀 ！
340, 羅劍郎 (M/男), 0, 吓 …… 我 同 阿萍 返 學校 有 多少 事幹 呀 ！
341, 梁醒波 (M/男), 0, 返 學校 ？ 噉樣 使乜 着 起 西裝 ， 咁 靚 呀 ？ 真係 ！ 呢 啲 衣服 真 係 大 場面 至 着 㗎嘛 ！ 噉 返 學校 又 着 到 咁 靚 ， 嘥 晒 老豆 啲 錢 嘅啫 ！
342, 羅劍郎 (M/男), 0, 唔 着 就 至多 除 咗 佢 係喇 ！
343, 羅劍郎 (M/男), 0, 阿奀 呀 ？ 同 我 拎 返 上去 吖 ！ 去 囉 ！
344, 小燕飛 (F/女), 0, 去 呀 ！
345, 梁醒波 (M/男), 0, 咪 住 ！ 着 到 咁 靚 ！ 頭先 你 兩 個 嘢 又 喺 樓上 唱 嘢 ！ 哈 ！ 真 輕鬆 囉 ！ 唔 使 講 一定 有 鬼馬 喇 ！
346, 小燕飛 (F/女), 0, 唔 係 呀 ！ 爸爸 ！ 冇 鬼馬 呀 ！
347, 梁醒波 (M/男), 0, 唔 准 去 ！
348, 羅劍郎 (M/男), 0, 爸爸 ！ 我哋 返 學校 係 正經 事幹 嚟吖嘛 ！ 我哋 咪 至多 早 啲 返 嚟 喺囉 ！
349, 梁醒波 (M/男), 0, 喺 ！ 都 唔 得 喇 ！ …… 唔 去 得 ……
350, 羅劍郎 (M/男), 0, 阿媽 呀 ？ 我哋 好 唔 好 去 呀 ？
351, 馬少英 (F/女), 0, 喂 ！ 由 佢 去 喇 ！
352, 梁醒波 (M/男), 0, 由 佢哋 去 ？
353, 馬少英 (F/女), 0, 梗 係 喇 ！ 正經事 咪 由 佢 去 喇 ！
354, 馬少英 (F/女), 0, 去 喇 ！ 快 啲 返 嚟 喇 ！
355, 羅劍郎 (M/男), 0, 去 嘞 阿萍 ！
356, 小燕飛 (F/女), 0, 去 嘞 阿媽 ！ 去 囉 ！
357, 梁醒波 (M/男), 0, 阿泉 呀 ！ 我哋 去 嘞 ！
358, 馬少英 (F/女), 0, 喂喂 ！ 我 都 話 唔 准 去 㗎 ， 你 又 去 ？
359, 梁醒波 (M/男), 0, 吖 ！ 噉 又 係 你 話 嘅 ， 噉 你 話 正經事 就 去 得 喇嘛 ！ 噉 我 而家 同 阿泉 去 斟 生意 ， 何嘗 唔 正經 得 㗎 ？
360, 高魯泉 (M/男), 0, 正經 ……
361, 梁醒波 (M/男), 0, 去 嘞 ……
362, 馬少英 (F/女), 0, 咪 ……
363, 馬少英 (F/女), 0, 正經事 ？ 噉 都 唔 使 着 晒 褂 去 啫 ？ 呢 啲 係 大 場面 先至 着 㗎嘛 ！ 噉 着 咪 嘥 咗 佢 囉 ！
364, 梁醒波 (M/男), 0, 又 至多 除 咗 佢 ！
365, 高魯泉 (M/男), 0, 阿奀 呀 ！
366, 梁醒波 (M/男), 0, 阿奀 呀 ！ 阿奀 ， 嚟 ！ 同 我 …… 拎 返 件 褂 上 ……
367, 小燕飛 (F/女), 0, 水哥 ！
368, 伊秋水 (M/男), 0, 唔 …… 咩 你 咁 遲 至 嚟 㗎 ？
369, 小燕飛 (F/女), 0, 對唔住 呀 ！ 我 都 唔 知 想 盡 幾 多 法子 先 嚟 得 ！ 爸爸 唔 畀 我 嚟 呀 ！
370, 伊秋水 (M/男), 0, 陰公 囉 ！ 我 都 唔 知 等 咗 你 幾 耐 呀 ！ 你 個 爸爸 乜 點解 噉 嘅啫 ？ 唏 ！ 真係 ！
371, 小燕飛 (F/女), 0, 係 誒 ！
372, 伊秋水 (M/男), 0, 叫 咩 飲 ？
373, 小燕飛 (F/女), 0, 愛 茶 喇 ！
374, 伊秋水 (M/男), 0, 哦 ！
375, 小燕飛 (F/女), 0, 伙記 呀 ？
376, 女 (F/女), 0, 你 搵 邊個 ？
377, 羅劍郎 (M/男), 0, 誒 ～ 呢道 係咪 有 一 位 小姐 喺 道 住 㗎 ？
378, 女 (F/女), 0, 呢道 小姐 就 多 嘞 ！ 你 搵 姓 咩 㗎 ？
379, 羅劍郎 (M/男), 0, 我 又 唔 知 佢 姓 咩 㗎喎 ！
380, 女 (F/女), 0, 唓 ～ 你 唔 知道 又 曉得 嚟 呢道 搵 ？ 你 而家 白撞 呀 ？
381, 羅劍郎 (M/男), 0, 唔 係 唔 係 ！ 呢 ！ 我 見 過 佢 塊 面 㗎嘞 ！ 不過 佢 ， 生 得 好 靚 㗎 ！
382, 女 (F/女), 0, 生 得 好 靚 就 冇 ， 呢道 個個 都 好 醜樣 嘅 ……
383, 羅劍郎 (M/男), 0, 我 明明 送 咗 佢 返嚟 㗎嘞 ！ 點解 佢 去 邊道 呢 ？ 不如 我 喺 道 等 下 佢 嘞 ！
384, 小燕飛 (F/女), 0, 我 以為 我 爸爸 姑寒 啫 ， 原來 你 爸爸 都 係 噉 㗎 ？
385, 伊秋水 (M/男), 0, 如果 噉 我 爸爸 重 姑寒 過 多多聲 ！ 佢 原本 係 一 個 大 銀行家 嚟吖嘛 ！ 有 好多 錢 㗎嘛 ！
386, 伊秋水 (M/男), 0, 哈 ！ 但係 佢 唔 肯 畀 錢 過 我 使 嘅 ！ 又 唔 肯 做 靚衫 畀 我 着 嘅 ！ 屋企 有 四 架 車 都 唔 肯 畀 我 揸 嘅 ！ 佢 話 慌 我 撞板 喎 ！
387, 伊秋水 (M/男), 0, 呀 ！ 噉 你 話 有 咩 意思 呢 ？ 佢 有 一 樣 嘢 肯 使 錢 嘅 ！ 佢 話 肯 供 我 大學 ！ 如果 大學 畢業 呢 ， 就 肯 畀 我 去 遊學 ！
388, 伊秋水 (M/男), 0, 噉 佢 話 幾 多 錢 都 冇 問題 呀 ， 你 即本 使 喇 ！ 你 讀書 我 就 畀 錢 㗎嘞 噉 ！ 噉 就 夠 煩 喇 ！
389, 伊秋水 (M/男), 0, 不過 有 一 樣 好 ！ 佢 頭腦 新 ！ 佢 又 唔 阻止 我 出 嚟 結識 女朋友 嘅 …… 吓 ？ 喂 你 走 嗱 ？
390, 小燕飛 (F/女), 0, 我 走 嘞 ！
391, 伊秋水 (M/男), 0, 真係 衰 嘞 ！ 我 爸爸 有 私家車 都 唔 肯 畀 我 揸 ！ 如果 唔 係 我 咪 送 你 返 屋企 喇 ！
392, 小燕飛 (F/女), 0, 呵 ！ 唔 使 嘞 ！ 若果 我 爸爸 睇到 ， 佢 重 唔 歡喜 添 ！
393, 伊秋水 (M/男), 0, 噉 呀 ？ 萍 呀 ？
394, 小燕飛 (F/女), 0, 吓 ？
395, 伊秋水 (M/男), 0, 聽晚 七 點鐘 嚟 唔 嚟 呀 ？
396, 小燕飛 (F/女), 0, 聽晚 ？ 好 喇 ！ 你 喺 道 等 我 嘞喎 ！ 再見 嘞吓 ！
397, 女 (F/女), 0, 哈 ！ 嗰 個 嘢 吖 ！ 重 未 走 ！ 唔 知 做 咩 呢 ？
398, 羅劍郎 (M/男), 0, 先生 ！ 借問 一 聲 ， 呢道 係咪 有 一 位 小姐 喺 道 住 㗎 ？
399, 伊秋水 (M/男), 0, 小姐 ？ 吓 ？ 冇 ！ …… 搵 小姐 ， 搵 伯父 你 呀 ！
400, 伊秋水 (M/男), 0, 喂 ！ 三嬸 ！
401, 伊秋水 (M/男), 0, 未 瞓 呀 ？
402, 女 (F/女), 0, 阿水 呀 ？ 出便 嗰 個 佬 呀 ！ 今晚 七 點鐘 ， 企 到 而家 ！ 鬼鬼鼠鼠 噉樣 ， 唔 知 佢 想 做 乜 嘢 ！
403, 伊秋水 (M/男), 0, 嘩喺 ！ 呢 兜 嘢 喺 處 等 咁 耐 ？
404, 女 (F/女), 0, 係 嘞 ！
405, 伊秋水 (M/男), 0, 我 等 係 梗 係 有 鬼馬 定 嘞 ， 呢 兜 嘢 呀 ！ 唔 得 ！ 等 我 走 去 抨 佢 跙 至得 ！
406, 伊秋水 (M/男), 0, 呵 ～ 個 衰仔 吖 ！ 好彩 走 得 快 ！ 走 遲 啲 呢 ， 頭 都 扭甩 你 㗎 ！ …… 噉 玩 ……
407, 伊秋水 (M/男), 0, 唏 ！ …… 喂 ！ 細佬 ！ 喺 處 鋌 女仔 呀嘛 ？ 鋌 少 啲 呀 ！ 慢慢 鋌 吖 ！ 索 嘢 呀 ？ 跙 喇嘛 ？
408, 羅劍郎 (M/男), 0, 好笑 嘞 ！ 呢 條 係 路 嚟噃 ！ 你 想 點 呀 ？ 我 企 喺 處 你 都 干涉 我 ？
409, 伊秋水 (M/男), 0, 喂 ！ 呢 間 屋 係 我 㗎噃 ！ 全部 都 係 我 㗎噃 ！ 咩 干涉 你 呀 ？ 而家 喺 處 賴死 呀 ？ 跙 喇嘛 ？
410, 羅劍郎 (M/男), 0, 哼 ！ 我 未曾 有 見 過 咁 惡人 呀 ！
411, 伊秋水 (M/男), 0, 哦 ！ 噉 你 未曾 見 過 有 咁 惡 ， 你 跙 唔 跙 呀 ？
412, 羅劍郎 (M/男), 0, 唔 跙 就 點 呀 ？
413, 伊秋水 (M/男), 0, 你 快啲 跙 唔 跙 ？
414, 羅劍郎 (M/男), 0, 唔 跙 ！
415, 伊秋水 (M/男), 0, 唔 跙 呀嘛 ？ 喂 ！ 睇 下 我 拳頭 ！ 哎吔 ！
416, 伊秋水 (M/男), 0, 而家 你 避 我 呀嘛 ？ 你 避 我 ！ 衰仔 吖喂 ！
417, 伊秋水 (M/男), 0, 喂 ！ 唔 好 打 咁 大力 ！ 喂 ！ 唔 好 扭 咁 大力 吖喂 ！ 哎吔 ！ 痛 㗎喂 ！ 喂 ！ 細力 啲 吖 ！
418, 伊秋水 (M/男), 0, 你 跙 唔 跙 你 呀 ？
419, 羅劍郎 (M/男), 0, 唔 跙 點 呀 ？
420, 伊秋水 (M/男), 0, 你 唔 跙 你 夠膽 鋌 我 一陣 呀 ！ 等 我 入去 一陣 啫 ！
421, 羅劍郎 (M/男), 0, 拿 刀 斬 我 呀 ？ 家下 ？
422, 伊秋水 (M/男), 0, 我 又 唔 係 拿 刀 斬 你 ！ 我 入 去 搵 啲 膠布 黐黐 佢 啫 ！ 你 夠膽 吓 ！
423, 羅劍郎 (M/男), 0, 夠膽 又 點 呀 ？
424, 伊秋水 (M/男), 0, 我 就 出 嚟 ！
425, 羅劍郎 (M/男), 0, 即本 ！
426, 伊秋水 (M/男), 0, 你 叫 我 拿 刀 呀嘛 ？
427, 羅劍郎 (M/男), 0, 即本 嚟 喇 ！
428, 伊秋水 (M/男), 0, 得 ！
429, 羅劍郎 (M/男), 0, 正一 冇膽匪類 呀 ！
430, 伊秋水 (M/男), 0, 靚仔 ！ 拿 棍 得 唔 …… 你 夠膽 企 耐 啲 吖 ， 叫 我 拿 刀 添 ， 搞 到 呀 ！
431, 女 (F/女), 0, 唔 好 打 嘞 ， 阿水 ！
432, 伊秋水 (M/男), 0, 唔 怕 㗎 ！ 你 定 啲 呀 ！ …… 打 佢 唔 聽 ， 我 嚇 都 嚇 跙 佢 呀 ！ 嚟 吖 ！ 即本 嚟 吖 ！ 嚟 吖嘛 ！
433, 伊秋水 (M/男), 0, 無謂 嘞 ！ 等 我 黏 膠布 先 ！ 靚仔 ！ 聽晚 嚟 過 呀 ！
434, 羅劍郎 (M/男), 0, 呀 ！ 小姐 呀 ！ 你 認 唔 認得 我 呀 ？
435, 紅線女 (F/女), 0, 認得 ！
436, 羅劍郎 (M/男), 0, 我 今晚 搵 咗 你 成晚 㗎嘞 ！
437, 紅線女 (F/女), 0, 你 搵 我 ？ 搵 我 做 咩 呀 ？
438, 羅劍郎 (M/男), 0, 誒 ～ 唔啱 我哋 入 去 飲 杯 茶 先 傾 咧 ！
439, 羅劍郎 (M/男), 0, 嗰 日 你 有冇 嚇 親 呀 ？
440, 紅線女 (F/女), 0, 冇 ～ 係 呢 ！ 我 都 唔 記得 多謝 你 添 ！
441, 羅劍郎 (M/男), 0, 我 自從 見 到 你 之後 ， 我 …… 我 都 好 想 同 你 做 朋友 嘅 …… 但係 今日 去 到 搵 ， 噉 你 爸爸 做 咩 㗎 ？
442, 紅線女 (F/女), 0, 哦 ～ 我 爸爸 喺 呢道 開 金舖 咋嘛 ！
443, 羅劍郎 (M/男), 0, 噉 你 係咪 嚟 呢處 升學 呀 ？
444, 紅線女 (F/女), 0, 誒 ～ 我 爸爸 話 呢處 啲 學校 好 ， 叫 我 嚟 讀書 吖嘛 ！
445, 羅劍郎 (M/男), 0, 噉 而家 你 喺 邊道 住 呀 ？
446, 紅線女 (F/女), 0, 誒 ～ 哦 ， 呢 ， 响 呢道 轉彎 ， 最 大 嗰 間 屋 咪 我 住 㗎喇 ！
447, 羅劍郎 (M/男), 0, 最 大 個 間 呀 ？ 幾多 號 門牌 呀 ？
448, 紅線女 (F/女), 0, 噉 …… 我 唔 記得 咗 嘞 ！
449, 羅劍郎 (M/男), 0, 噉 我 …… 點 可以 搵 得 到 你 呢 ？
450, 紅線女 (F/女), 0, 爸爸 好 嚴 㗎 ！ 佢 唔 鍾意 我 識 男朋友 嘅 ……
451, 羅劍郎 (M/男), 0, 乜 你 爸爸 咁 嚴 㗎 ？
452, 紅線女 (F/女), 0, 係 呀 ！ 吓 …… 我 …… 我 都 夠鐘 嘞 ！ 我 跙 先 嘞 ！
453, 羅劍郎 (M/男), 0, 坐 一陣 先 好 嘛 ？
454, 紅線女 (F/女), 0, 唔 好 嘞 ， 係 夜 過 頭 ， 返 去 爸爸 鬧 我 㗎 ！
455, 羅劍郎 (M/男), 0, 噉 …… 聽晚黑 …… 七 點鐘 ， 我 喺道 等 你 咧 ！
456, 紅線女 (F/女), 0, 好 喇 ！
457, 羅劍郎 (M/男), 0, 我我 送 你 跙 喇 ！
458, 紅線女 (F/女), 0, 唔 使 嘞 ！ 唔 使 你 送 嘞 ！ 再見 嘞吓 ！
459, 羅劍郎 (M/男), 0, 再見 ！ 呀 ！ 小姐 呀 ？
460, 羅劍郎 (M/男), 0, 我 唔 記得 請益 你 …… 姓名 添 ！
461, 紅線女 (F/女), 0, 哦 ！ 我 姓 張 嘅 …… 張麗紅 ！
462, 羅劍郎 (M/男), 0, 原來 張 小姐 ！
463, 紅線女 (F/女), 0, 你 唔 使 咁 客氣 ～ 叫 我 做 阿麗 咪 得 囉 ！ 你 ……
464, 羅劍郎 (M/男), 0, 我 叫做 韓劍雲 ！ 你 叫 我 做 劍雲 得 㗎嘞 ！ 嗱 ！ 噉 聽晚黑 七 點鐘 喺道 等 你 喇噃 ！
465, 紅線女 (F/女), 0, 好 ！ 再見 嘞吓 ！
466, 羅劍郎 (M/男), 0, 再見 ！
467, 紅線女 (F/女), 0, 表哥 呀 ？
468, 伊秋水 (M/男), 0, 吓 ？ 吓 ？ 做 咩 呀 ？
469, 紅線女 (F/女), 0, 你 做 咩 啫 ？
470, 伊秋水 (M/男), 0, 冇 ～ 啱啱 正話 畀 兜 靚仔 撞親 ！
471, 紅線女 (F/女), 0, 邊個 嚟 㗎 ？
472, 伊秋水 (M/男), 0, 話 你 聽 你 又 唔 識 佢 你 問 嚟 做 咩 啫 ？
473, 伊秋水 (M/男), 0, 你 咁 歡喜 做 咩 呀 ？
474, 紅線女 (F/女), 0, 哦 ～ 我 講 畀 你 聽 吖 ！ 我 正話 識 咗 個 男朋友 啫 ！
475, 伊秋水 (M/男), 0, 唏 ？ 點樣 㗎 ？
476, 紅線女 (F/女), 0, 佢 好 斯文 㗎 ！ 又 好 有 禮貌 ！ 又 好 人士 ！ 睇 起 上嚟 ， 佢 重 好似 好 有 學問 噉 添噃 ！
477, 伊秋水 (M/男), 0, 咦 ～ 噉 呢 個 男仔 唔 錯 噃 ！ 喂 你 千祈 唔 好 捨棄 呀 ！ 好 難 搵 㗎 ！ 喂 ！ 係 呢 ， 你 有 認 畀 佢 聽 你 做 女工 嘅 冇 呀 ？
478, 紅線女 (F/女), 0, 我 …… 你 估 我 唔 精 呀 ？
479, 伊秋水 (M/男), 0, 又 係 ……
480, 紅線女 (F/女), 0, 你 教 我 㗎嘛 ！ 我 認 係 女 學生 ！ 重有 呀 ， 佢 約 我 聽晚 ， 七 點鐘 喺 梅花餐室 見 佢 啫 ！
481, 伊秋水 (M/男), 0, 哦 ～ 好彩 咁啱 我 聽晚 都 有 個 女朋友 約 我 又 係 七 點鐘 ， 梅花餐室 啫 ！ 如果 唔 係 真 畀 你 翳死 嘞 ！ 翳死 嘞 ……
482, 紅線女 (F/女), 0, 噉 我 聽晚 咪 見 到 你 女朋友 囉 ！
483, 伊秋水 (M/男), 0, 我 聽晚 見 唔 到 你 個 男朋友 呀 ？
484, 女 (F/女), 0, 阿紅 呀 ， 阿水哥 叫 你 過 去 玫瑰廳 喎 ！ 有 個 人客 特登 要 見 你 㗎喎 ！
485, 紅線女 (F/女), 0, 特登 見 我 。
486, 女 (F/女), 0, 係 咧 ！
487, 紅線女 (F/女), 0, 你 同 我 睇 住 呢處 吖 ！
488, 女 (F/女), 0, 好 呃 ！
489, 伊秋水 (M/男), 0, 佢 就係 ， 原本 係 我 個 表妹 嚟 㗎 ！ 大家閨秀 嚟 㗎噃 ！ 有 乜 好 講 呢 ？ 雖然 係 幼受庭訓 ， 大學 都 讀 過 啫 ！
490, 伊秋水 (M/男), 0, 但係 ， 佢 家下 度宿 中落 咗 ， 窮 咗 咪 逼 住 出 嚟 做 呢 行 囉 ！
491, 高魯泉 (M/男), 0, 噉 家下 …… 喂 ！ 真係 記得 介紹 佢 喎 ！
492, 伊秋水 (M/男), 0, 得 嘞 ！
493, 梁醒波 (M/男), 0, 記得 嘞吓 ！ 介紹 下 ……
494, 伊秋水 (M/男), 0, 你 …… 嚟 就 啱 晒 嘞 ！ 招呼 呢 個 寒叔 呀 ！ 吓 ？
495, 紅線女 (F/女), 0, 寒叔 ！
496, 紅線女 (F/女), 0, 抹手 吖 ！
497, 梁醒波 (M/男), 0, 乖 …… 你 叫 …… 咩 名 呀 ？
498, 紅線女 (F/女), 0, 我 叫做 阿紅 ！
499, 梁醒波 (M/男), 0, 哦 …… 阿紅 呀 ……
500, 梁醒波 (M/男), 0, 乜 咁 ～ 高竇 㗎 ？
501, 高魯泉 (M/男), 0, 佢 初初 嚟 做 吖嘛 ！ 梗係 怕醜 啲 嘅 …… 呢 …… 你 慢慢 嚟 多 啲 ， 熟 啲 就 得 㗎嘞 ！
502, 伊秋水 (M/男), 0, 做 咩 呀 ， 阿紅 ？
503, 伊秋水 (M/男), 0, 我 睇 嗰 個 姑寒種 呀 ， 好 鍾意 你 定 ！ 你 睇 下 佢 個 樣 ， 發茅 噉 。
504, 紅線女 (F/女), 0, 佢 鍾意 就 點 呀 ？ 我 憎死 佢 呀 ！
505, 伊秋水 (M/男), 0, 你 憎 佢 做 咩 啫 ？ 你 敷衍 佢 吖嘛 ！ 而家 叫 你 鍾意 嫁 佢 咩 ？ 你 真係 ！ 我 老早 話 你 聽 呀 ， 呢道 窮 ， 人工 好 少 嘅 ！
506, 伊秋水 (M/男), 0, 如果 你 唔 搵 啲 下欄 呢 ， 你 就 搞 唔 掂 㗎 ！ 你 着 咁 多 衫 ！
507, 伊秋水 (M/男), 0, 重有 呀 ， 你 寄 錢 返去 老豆 緊要 噃 ！ 你 都 未 寄 過 ！ 噉 唔通 你 真係 …… 唔 好 咩咩 ， 敷衍 佢 喇 ！ 唔 怕 咧 ！
508, 紅線女 (F/女), 0, 噉 點 敷衍 啫 ？
509, 高魯泉 (M/男), 0, 阿紅 呀 ！
510, 伊秋水 (M/男), 0, …… 叫 你 嘞 ！ 而家 叫 你 嘞 ！ 去 喇 ！ saan1 lau2 去 喇 ！
511, 梁醒波 (M/男), 0, 好 心急 呀 ， 我 ！ 噉 你 話 有 辦法 ， 有 乜嘢 辦法 啫 ？
512, 高魯泉 (M/男), 0, 而家 同 你 諗 緊 㗎嘞 ！ 呢 ， 阿紅 嚟 嘞 ！
513, 紅線女 (F/女), 0, 寒叔 ， 愛 啲 咩 食 下 呀 ？
514, 梁醒波 (M/男), 0, 食嘢 ……
515, 高魯泉 (M/男), 0, 阿… … 紅 呀 ？
516, 紅線女 (F/女), 0, 吓 ？
517, 高魯泉 (M/男), 0, 阿寒叔 話 好 鍾意 你 喎 ～
518, 紅線女 (F/女), 0, 係咪 呀 ？
519, 梁醒波 (M/男), 0, 係 係 ……
520, 高魯泉 (M/男), 0, 佢 想 話 契 你 做 契女 喎 ！ 唔 知道 你 意思 點 呢 ？
521, 紅線女 (F/女), 0, 寒叔 想 契 我 真係 求之不得 喇 ！ 真 定 假 嘅啫 ？
522, 高魯泉 (M/男), 0, 真 ～
523, 梁醒波 (M/男), 0, 真 ……
524, 高魯泉 (M/男), 0, 如果 你 係 pei2 呢 ， 寒叔 即日 上契 都 得 㗎嘞 ！
525, 紅線女 (F/女), 0, 係 噉 我 叫 契爺 㗎嘞 ！
526, 高魯泉 (M/男), 0, 而家 叫 都 得 㗎嘞 ！
527, 紅線女 (F/女), 0, 契爺 ！
528, 高魯泉 (M/男), 0, 應 佢 喇 ！ 應 佢 喇 ！
529, 梁醒波 (M/男), 0, 乖 ……
530, 伊秋水 (M/男), 0, 喂 ！
531, 紅線女 (F/女), 0, 喂 ！ 咩 事 呀 ？
532, 不明 (X/不明), 0, 埋單 ！
533, 紅線女 (F/女), 0, 好 ！
534, 梁醒波 (M/男), 0, 我 想 娶 佢 㗎噃 ！ 乜 你 叫 我 契 佢 啫 ？
535, 高魯泉 (M/男), 0, 唏 ！ 咪 咁 心急 得 ， 而家 第 一 部 梗係 要 契女 先 ……
536, 高魯泉 (M/男), 0, 呀 …… 阿紅 嚟 嘞 ！
537, 紅線女 (F/女), 0, 契爺 呀 ！ 就 嚟 收市 㗎嘞噃 ！ 攞 啲 咩 食 呀 ？
538, 梁醒波 (M/男), 0, …… 你 叫 乜 …… 我 咪 食 乜 囉 ！
539, 紅線女 (F/女), 0, 嗱 ！ 噉 我 同 你 叫 嘞噃 ！
540, 高魯泉 (M/男), 0, …… 阿… … 紅 呀 …… 阿契爺 話 想 今晚 請 你 去 睇戲 喎 ！
541, 紅線女 (F/女), 0, 真係 對唔住 嘞 ！ 我 今晚 七 點鐘 有 人 約 咗 我 ！
542, 高魯泉 (M/男), 0, 哦 …… 噉 就 ， 阿契爺 話 想 同 你 傾 下 上契 嗰 啲 事 呢 ！
543, 紅線女 (F/女), 0, 慢慢 都 未 遲 啫 ！ 噉 你哋 今晚 唔 嚟 食飯 嘅咩 ？
544, 梁醒波 (M/男), 0, 今晚 唔 嚟 ……
545, 高魯泉 (M/男), 0, 嚟 …… 一定 嚟 ！ 一定 嚟 ！
546, 紅線女 (F/女), 0, 係 囉 ！ 噉 今晚 先 喇吓 ！
547, 梁醒波 (M/男), 0, 今晚 重 嚟 ？
548, 高魯泉 (M/男), 0, 佢 叫 得 你 今晚 嚟 呢 ， 就 即是 係 有 聲氣 喇嘛 ！ 重 唔 講 係 喫 餐 晚飯 呀 ， 宵夜 直落 你 都 要 應承 吖嘛 ！
549, 梁醒波 (M/男), 0, 噉 㗎 ？
550, 高魯泉 (M/男), 0, 梗係 喇 ！
551, 羅劍郎 (M/男), 0, 妹 呀 ？
552, 小燕飛 (F/女), 0, 哥 ！
553, 羅劍郎 (M/男), 0, 乜 你 又 嚟 呢道 呀 ？
554, 小燕飛 (F/女), 0, 係 呀 ！
555, 小燕飛 (F/女), 0, 喂 ！ 哥 呀 ！ 一陣 你 介紹 你 個 女朋友 畀 我 識 喎 ！
556, 羅劍郎 (M/男), 0, 噉 你 就 介紹 你 個 男朋友 畀 我 識 先 得 喎 ！
557, 小燕飛 (F/女), 0, 梗係 喇 ！
558, 羅劍郎 (M/男), 0, 一齊 入 去 吖 ！
559, 羅劍郎 (M/男), 0, 阿妹 ！ 嗱 ！ 你 又 你 ！ 我 又 我 嘞喎 ！
560, 小燕飛 (F/女), 0, 哦 ！
561, 小燕飛 (F/女), 0, 水哥 ！
562, 伊秋水 (M/男), 0, 真係 唔好意思 嘞 ！ 我 爸爸 夾硬 坐 咗 我 架 車 去 ， 叫 我 行路 嚟 ！ 叫 你 等 咁 耐 ， 真係 有 咩 好意思 ……
563, 小燕飛 (F/女), 0, 哦 ～ 唔 緊要 ！ 我 都 係 嚟 咗 一陣 之嘛 ！
564, 伊秋水 (M/男), 0, 一陣 咋 咩 ？
565, 小燕飛 (F/女), 0, 係 呀 ！
566, 伊秋水 (M/男), 0, 乜乜乜 你 識 嗰 條 靚仔 㗎咩 ？
567, 小燕飛 (F/女), 0, 我 阿哥 嚟㗎 ！
568, 伊秋水 (M/男), 0, 吓 ！ 你 阿哥 嚟㗎 ？
569, 小燕飛 (F/女), 0, 係 定 喇 ！ 我 介紹 你 識 佢 嘞 ！
570, 伊秋水 (M/男), 0, 唔 好 俱 嘞 ！ 唔 好 俱 嘞 ……
571, 小燕飛 (F/女), 0, 怕 咩 啫 ？ 佢 好好 相遇 㗎 ！
572, 伊秋水 (M/男), 0, …… 好好 相遇 呀 ？
573, 小燕飛 (F/女), 0, 係 咧 ！
574, 伊秋水 (M/男), 0, 唔 好 ……
575, 小燕飛 (F/女), 0, 你 識落 就 知 㗎嘞 ！ 去 喇 ！
576, 小燕飛 (F/女), 0, 哥 呀 ！ 我 介紹 我 朋友 你 識 吖 ！ 呢 位 就係 黃若水 先生 嘞 ！
577, 小燕飛 (F/女), 0, 我 阿哥 呀 ！
578, 羅劍郎 (M/男), 0, 黃 先生 ！
579, 伊秋水 (M/男), 0, 韓 先生 ！
580, 伊秋水 (M/男), 0, 重 嚟 呀嘛 ？
581, 紅線女 (F/女), 0, 你 兩 個 做 咩 啫 ？
582, 伊秋水 (M/男), 0, 吓 ？ 冇 ……
583, 羅劍郎 (M/男), 0, 我 女朋友 嚟 嘞 ！
584, 伊秋水 (M/男), 0, 嗰 個 女仔 係 你 阿哥 女朋友 嚟咩 ？
585, 紅線女 (F/女), 0, 怕 係 啩 ！ 我 未 見 過 佢 㗎 ！
586, 羅劍郎 (M/男), 0, 麗 ！ 乜 你 咁 遲 嚟 㗎 ！
587, 紅線女 (F/女), 0, 係 呀 ！ 我 驚 爸爸 鬧 我 ， 靜靜 嚟 㗎咋 ！
588, 羅劍郎 (M/男), 0, 啱 嘞 ！ 我 介紹 你 相識 我 個 妹 ， 同埋 我 個 妹 嘅 愛人 ！
589, 紅線女 (F/女), 0, 喔 ！ 你 呀 ……
590, 伊秋水 (M/男), 0, 哦 ～ 乜 你 就係 佢 嘅 ……
591, 羅劍郎 (M/男), 0, 喔 ！ 乜 你 識得 佢 㗎 ？
592, 紅線女 (F/女), 0, 係 呀 ！ 佢 係 我 表哥 嚟嘅 ……
593, 小燕飛 (F/女), 0, 哦 ！ 原來 你哋 大家 都 識 嘅 ……
594, 羅劍郎 (M/男), 0, 哎 ！ 水哥 ！ 真係 對唔住 呀 琴晚黑 ！ 個 頭 有冇 相干 呀 ？
595, 伊秋水 (M/男), 0, 冇 ……
596, 羅劍郎 (M/男), 0, 對唔住 呀吓 ！
597, 紅線女 (F/女), 0, 咩 呀 ？ 乜 打損 你 個 頭 係 佢 咩 ？
598, 伊秋水 (M/男), 0, 唔 係 ！ 我 撞 埋 佢 處 咋嘛 ！
599, 羅劍郎 (M/男), 0, 呢 ！ 因為 去 搵 你 吖嘛 ！ 至 同 阿水哥 大家 衝突 起 上嚟 咋嘛 ！
600, 小燕飛 (F/女), 0, 噉 你哋 就 真係 唔打唔相識 嘞 ！
601, 伊秋水 (M/男), 0, 又 係 ！
602, 羅劍郎 (M/男), 0, 阿萍 阿萍 ！
603, 小燕飛 (F/女), 0, 吓 ？
604, 羅劍郎 (M/男), 0, 嗱 我哋 唔 使 分開 檯 坐 喇 ！
605, 小燕飛 (F/女), 0, 好 呃 ！
606, 羅劍郎 (M/男), 0, 就 大家 傾 下 咧 ！
607, 伊秋水 (M/男), 0, 哎 ！ 同埋 一齊 喇 ！
608, 小燕飛 (F/女), 0, 同埋 一齊 喇 ！
609, 不明 (X/不明), 0, 係 呢 契爺 ！ 今晚 搵 啲 咩 食 呀 ？ 又 係 琴晚 嗰 幾 味 噉 呀 ？
610, 梁醒波 (M/男), 0, 咪 …… 嘞 ， 食 唔 食嘢 由其 □ ， 你 快 啲 同 搵 阿紅 嚟 喇 ！ 去 喇 ……
611, 梁醒波 (M/男), 0, 喂 ， 阿泉 呀 ， 我 點 日日 嚟 飲茶 ， 晚晚 都 嚟 食飯 ， 使 好 多 錢 㗎噃 ！ 你 不如 一陣 叫 咗 阿紅 ， 同 我 三扒兩撥 ， 問實 佢 睇 佢 對 我 有冇 意思 噉 得 㗎 ！
612, 高魯泉 (M/男), 0, 乜 你 咁 冇 忍耐性 㗎啫 ， 大哥 ！ 而家 時機 未 成熟 吖嘛 ！ 你 喺 呢 個 時候 一 問 佢 呢 ， 就 盞 前工盡棄 㗎咋 ！
613, 高魯泉 (M/男), 0, 嗱 ！ 重有 一 道 呀 ！ 一間 佢 入 嚟 呀 ， 你 至 緊要 呢 就 坤掂 佢 ！ 等 佢 契 咗 你 做 契爺 先 ！ 噉 我 然後 就 慢慢 就 有 辦法 㗎嘞 ！
614, 梁醒波 (M/男), 0, 噉 呀 ？
615, 高魯泉 (M/男), 0, 梗係 喇 ！
616, 伊秋水 (M/男), 0, 你 入 去 呀 ， 落定 嘴頭 ， 賣 啲 生耦 ， 坤生晒 佢 ， 噉 之 就 同 你 上契 ！ 就 刮 佢 一 筆 ， 上契 禮物 囉 ！ 做 咩 啫 ？
617, 紅線女 (F/女), 0, 我 唔 去 咧 ！
618, 伊秋水 (M/男), 0, 點解 啫 ？
619, 紅線女 (F/女), 0, 契爺 ！ 點解 今晚 咁 夜 啫 ？ 等 到 人哋 都 唔 知 幾 心急 ！
620, 梁醒波 (M/男), 0, 哎唷 ！ 佢 急 喎 ！ 我 重 急 過 佢 呀 ！
621, 紅線女 (F/女), 0, 真 定 假 嘅啫 ？
622, 梁醒波 (M/男), 0, 去 ……
623, 梁醒波 (M/男), 1, 心急急 ， 摧 住 嚟 ！ 夜 都 並 唔 計 ， 為 見 女 你 絕 冇 問題 ！
624, 紅線女 (F/女), 1, 為何 你 重 咁 夜 嚟 ， 原來 真係 咁 癲廢
625, 梁醒波 (M/男), 1, 一心 與 你 傾傾 偈 ！ 夜 都 唔 計 ！ 就算 三更天朦光 ， 吾 亦 要 趕 到 嚟 ！
626, 紅線女 (F/女), 1, 我 話 ， 我 諒想 尊駕 亦 都 唔 係 細 ！ 重 時時 靠 滾 乜 得 咁 曳
627, 梁醒波 (M/男), 1, ? 我?    ? 為人?    ? 都?    ? 並?    ? 冇?    ? 鬼馬?    ? ，?    ? 不外?    ? 想?    ? 契?    ? 你?    ? ！?    ? 落?    ? 嘴頭?    ? 細細?    ? 聲?    ?
628, 紅線女 (F/女), 1, 先 講 上契 送 乜 東西 ， 蝕底 唔 制 ！ 但求 令 我 心足 冇 問題 ！
629, 梁醒波 (M/男), 1, 熟 金橘 與 熟 菩提 ， 開胃 開胃 兼 消滯 ， 燉 元蹄 兼 燉 豬肺 ！
630, 紅線女 (F/女), 1, 哎吔 你 個 衰 慳鬼 ！
631, 梁醒波 (M/男), 0, 乜 慳 啫 ？
632, 紅線女 (F/女), 1, 又 寒 又 削 夾 滋味 豆泥 ！
633, 梁醒波 (M/男), 1, 咪 話 咪 話 我 豆泥 ！ 例 嚟 我 任 你 要 乜嘢 ！ 我 點 都 肯 制 ！
634, 紅線女 (F/女), 1, 要 住宅 一 間 、 私家車 、 樓外 重有 花澗園圍 ， 鑽石 要 大 粒 火鑽 ， 重 要 名貴 ！
635, 梁醒波 (M/男), 1, 我 話 你 人 唔 係 細 ， 發癲 咩 真真 開胃 ！ 試問 搵 邊 一 個 願意 肯 制
636, 紅線女 (F/女), 1, ? 你?    ? 願?    ? 制?    ? 還?    ? 唔?    ? 願?    ? 制?    ? ，?    ? 冇?    ? 得?    ? ? ，?   ?   ?  ?  ?  ?  ?  ?   ? ，?    ? 你?   ?  ?  ?   ? ，?   ?  ?  ?   ? 制?   ?
637, 梁醒波 (M/男), 1, 據 你 嘅 條例 ， 都 似 覺 太 嚴厲 ！ 諗 過 度 過 至 肯 制 ！
638, 紅線女 (F/女), 1, 不必 遷就 我 ， 為 勉強 就 太 無謂 ！ 想 到 真 至 岌頭 ， 你 肯 就 制 ！
639, 高魯泉 (M/男), 0, 你 係 點 氹 得 到 女人 㗎 ？
640, 梁醒波 (M/男), 0, 姑寒 喎 ！ 契 一 個 契女 要 使 咁 多 錢 ！ 又 話 要 送 咁 貴 手飾 喎 ！ 我 就 唔 制 嘞 ！
641, 高魯泉 (M/男), 0, 唏 ！
642, 梁醒波 (M/男), 0, 而且 呀 ， 我 唔 係 想 話 真係 契 佢 做 契女 嘅 …… 我 一心 想 佢 做 我 嘅 黑市太太 㗎嘛 ！
643, 高魯泉 (M/男), 0, 我 知道 ！ 一 步 一 步 嚟 至 得 㗎嘛 ！ 你 先 做 住 佢 契爺 ！ 噉 就 有 機會 接近 嘞喎 ， 噉 慢慢 噉 就 想 辦法 至係 㗎嘛 ！
644, 梁醒波 (M/男), 0, 重 要 咁 耐 時候 呀 ？ 時候 一 耐 就 使 錢 越 多 ！ 噉 你 重 唔 蝕 ？ 飲 餐 茶 食 餐 飯 要 使 咁 多 錢 㗎 ！ 係 ～ 咪 搞 咪 搞 …… 噉 吖 ， 喂 ！
645, 梁醒波 (M/男), 0, 一係 你 就 即刻 去 問 ～ 問實 佢 ， 實 係 肯 唔 肯 ？ 如果 佢 係 肯 嘞喎 ， 返 嚟 呢 …… 我 諗 過 先 ……
646, 高魯泉 (M/男), 0, 而 我 同 你 去 問 呀 ？
647, 梁醒波 (M/男), 0, ? 哦?    ? ！?    ? 噉?    ? 你?    ? 想?    ? 唔?    ? 想?    ? 拍成?    ? 佢?    ? 嚟?    ? 到?    ?  ?  ?  ?
648, 高魯泉 (M/男), 0, 梗係 想 喇 ！
649, 梁醒波 (M/男), 0, 想 就 快 啲 去 嘞 ！ 我 等 你 嘞 ！ 去 嘞 ……
650, 高魯泉 (M/男), 0, 吖 ！ 係 呢 ！ 你 …… 你 畀 住 多少 定 我 先 ！
651, 梁醒波 (M/男), 0, 我 同 你 係 親戚 嚟吖 ， 重 使乜 講 定 吖 ！
652, 高魯泉 (M/男), 0, 噉 我 都 要 有 啲 使用 至 得 㗎嘛 ！
653, 梁醒波 (M/男), 0, 你 出 住 先 ！ 墊支 住 先 喇 ！
654, 高魯泉 (M/男), 0, 阿賢 呀 ？
655, 不明 (X/不明), 0, 吓 ？
656, 高魯泉 (M/男), 0, 阿紅 呢 ？
657, 不明 (X/不明), 0, 喺 隔籬 牡丹廳 呀 ！
658, 高魯泉 (M/男), 0, 牡丹廳 呀嘛 ？ 唔該 你 呀 ！
659, 梁若獃 (M/男), 0, 喂喂喂 ， 阿泉 ！ 你 爭 我 一 筆 錢 到底 點 㗎 ？
660, 高魯泉 (M/男), 0, 我 暫時 冇 住 咧 ！ 呢排 我 都 唔 知 幾 ……
661, 男 (M/男), 0, 喂 ！ 冇 就 得 㗎嗱 ？ 話 你 聽 呀 ， 你 唔 好 蝦 阿獃叔 呀 ！ 如果 你 蝦 獃叔 呀 ， 你 小心 你 呀 ！
662, 高魯泉 (M/男), 0, 唔 會 嘅 ！ 我 點 會 蝦 佢 吖 ！
663, 梁若獃 (M/男), 0, 喂 ！ 你 呢排 咪 傍 住 個 姑寒 財主 嘅 ……
664, 高魯泉 (M/男), 0, 就係 咧 ！ 佢 而家 叫 我 嚟 搵 阿紅 商量 下 ， 如果 紅 肯 答應 嫁 畀 佢 呢 ， 我 就 即刻 有 佣 填 尸 㗎嘞 ！
665, 高魯泉 (M/男), 0, 我 而家 過 去 搵 佢 商量 ！ 你 坐 喺道 ， 我 一陣 回覆 你 呀吓 ！
666, 梁若獃 (M/男), 0, 你 快 啲 呀 ！
667, 男 (M/男), 0, 喂 ！ 佢 會 唔 會 返 嚟 㗎 ？ 噉 就 會 嘅 ……
668, 高魯泉 (M/男), 0, 紅 呀 ！ 我 有 啲 嘢 想 同 你 斟 下 ！
669, 紅線女 (F/女), 0, 咩 事 呀 ？
670, 高魯泉 (M/男), 0, 阿寒叔 叫 我 嚟 問 你 呀 ， 問 你 肯 唔 肯 嫁 畀 佢 喎 ！
671, 紅線女 (F/女), 0, 咩 話 ？
672, 高魯泉 (M/男), 0, 寒叔 呀 ！
673, 紅線女 (F/女), 0, 嫁 畀 佢 ？
674, 高魯泉 (M/男), 0, 係 囉 ！
675, 紅線女 (F/女), 0, 我 唔該 你 返 去 話 畀 佢 聽 呀 ， 叫 佢 唔 使 想 創 心 嘞 ！ 我 呢 世 都 唔 會 嫁 佢 㗎 ！
676, 紅線女 (F/女), 0, 老實 講 添噃 ！ 佢 契 我 ， 我 都 唔 係 幾 想 㗎咋 ， 如果 真係 嘅 ， 我 要 佢 上契 呀 ！ 正正式式 我 唔 想 畀 人 講 閒話 呀 ！
677, 男 (M/男), 0, 飲茶 喇 ！ 獃叔 ！
678, 梁若獃 (M/男), 0, 呀 ！ 阿泉 ！ 成功 喇嘛 ？
679, 高魯泉 (M/男), 0, 成 咩 吖 ！ 阿紅 又 唔 肯 嫁 畀 佢 ！ 佢 又 唔 肯 收 阿紅 做 契女 ！ 噉 我 呢 單 經紀 就 實 做 唔 成 喇 ！
680, 梁若獃 (M/男), 0, 你 想 話 做 成 筆 經紀 ， 撈 返 啲 佣 吖嘛 ！
681, 高魯泉 (M/男), 0, 梗係 喇 ！
682, 梁若獃 (M/男), 0, 我 有 辦法 ！
683, 高魯泉 (M/男), 0, 你 有 咩 辦法 呀 ？
684, 梁若獃 (M/男), 0, 嗱 ！
685, 梁若獃 (M/男), 0, 噉 咪 撈 咗 幾 百 銀 嚟 還 返 畀 我 囉 ！
686, 高魯泉 (M/男), 0, 噉 我 到時 點樣 啫 ？
687, 梁若獃 (M/男), 0, 到時 你 自己 搵 機會 鬆人 ， 咪 過 咗 骨 喇 ！
688, 高魯泉 (M/男), 0, 係 噃 ！ 橫掂 佢 都 咁 姑寒 㗎嘞 ！ 等 我 作 佢 一 筆 都 好 喎 ！ 喂喂喂 ！ 我 實行 照 你 個 計畫 ！ 你哋 兩 個 喺道 等 下 我 ， 我 嚟 回覆 你 呀吓 ！
689, 高魯泉 (M/男), 0, 大哥 呀 ？ 佢 肯 嘞喎 ！
690, 梁醒波 (M/男), 0, 吓 ？ 阿紅 肯 呀 ？
691, 高魯泉 (M/男), 0, 係 囉 ！
692, 梁醒波 (M/男), 0, 好 嘞 ……
693, 高魯泉 (M/男), 0, 不過 呢 ， 佢 要 有 條件 至 得 ！ 因為 佢話 嫁 畀 你 做 黑市太太 呢 ……
694, 梁醒波 (M/男), 0, 有 乜 條件 呀 ？
695, 高魯泉 (M/男), 0, 都 可以 。 誒 ～ 不過 佢 係 女仔 嚟嘅 …… 如果 唔 經過 定婚 嘅 手續 呢 ， 就 唔 嫁 得 你 嘅 ！
696, 梁醒波 (M/男), 0, 咁 論盡 嘅 …… 咩 條件 得㗎 ， 實 係 ？
697, 高魯泉 (M/男), 0, 第 一 、 佢 話 唔 要 利是 都 得 ！
698, 梁醒波 (M/男), 0, 哎 ！ 好 極 嘞 ！ 啱 晒 我 胃口 喇 ！
699, 高魯泉 (M/男), 0, 不過 噉 噃 ！ 佢 要 鑽石 嘅 手飾 嚟 做 定婚禮 ， 佢 至 肯 喎 ！
700, 梁醒波 (M/男), 0, 嘩 ～ 喺 ！ 噉 即係 攞 我 嘅 命 啫 ！
701, 高魯泉 (M/男), 0, 唓 ！ 你 畀 佢 睇 下 咁 上下 㗎啫 ！ 將來 佢 入 咗 你 門口 㗎 ， 佢 嘅 手飾 咪 即是 係 你 嘅 ……
702, 梁醒波 (M/男), 0, 係 噃 ！ 咪 即係 荷包 倒歸兜肚 ？
703, 高魯泉 (M/男), 0, 梗係 喇 ！
704, 梁醒波 (M/男), 0, 應承 佢 ……
705, 高魯泉 (M/男), 0, 重有 呀 ， 第 二 個 條件 呢 ， 佢 就要 正式 擺酒 ， 要 請齊 雙方 嘅 親戚 朋友 嚟 ， 同 佢 證明 佢哋 係 正式 定婚 嘅 。
706, 梁醒波 (M/男), 0, 嘩 ～ 喺 ！ 我 相信 嗰 筆 酒席費 呀 ， 我 即刻 可以 破產 都 得 嘞 ！ 唔 使 嘞啩 ？
707, 高魯泉 (M/男), 0, 唔 使 呀 ？ 唔 使 佢 又 唔 制 啫 ！
708, 梁醒波 (M/男), 0, 嘩 …… 吓 ， 噉 就算 我 肯 㗎 ， 我 都 唔 畀 得 啲 親戚朋友 知 㗎 ！ 噉 老虎乸 知道 重 得了 嘅 ……
709, 高魯泉 (M/男), 0, 唓 ！ 好 閒 啫 ！ 擔幡買水 都 可以 請 人 嚟 替 嘞 ！ 噉 唔通 親戚 朋友 ， 就 唔 可以 請 人 嚟 扮 嘞咩 ？
710, 梁醒波 (M/男), 0, 噉 …… 好 喇 …… 你 同 我 請 嘞 ！ 你 同 我 請 嘞吓 ！
711, 高魯泉 (M/男), 0, 畀 錢 嚟 吖 ！
712, 梁醒波 (M/男), 0, 咩 話 ？ 噉 我 請 人哋 食完 ， 重 要 畀 錢 過 人 ？
713, 高魯泉 (M/男), 0, 梗係 喇 ！ 如果 冇 得 食 ， 冇 錢 畀 就 邊個 肯 認 你 做 親戚 吖 ？
714, 梁醒波 (M/男), 0, 又 係 ！
715, 高魯泉 (M/男), 0, 梗係 嘞啩 ？
716, 梁醒波 (M/男), 0, 喂 …… 大約 使 幾多 錢 倒 㗎 ？
717, 高魯泉 (M/男), 0, 誒 ～ 噉 你 又 要 請 二 三 十 人 至 夠 體面 㗎噃 ！
718, 梁醒波 (M/男), 0, 至少 㗎嘞噃 ！
719, 高魯泉 (M/男), 0, 梗係 喇 ！ 大約 一 千 文 度 喇 ！
720, 梁醒波 (M/男), 0, 嘩 ～ 咩 話 ？ 咩 話 ？ 乜 使 成 千 銀 嚟 請 人 食 一 餐 呀 ？
721, 高魯泉 (M/男), 0, 梗係 喇 ！ 你 而家 請 人哋 飲酒 噃 ！ 你 估 請 人哋 做 泥工 咩 ？
722, 高魯泉 (M/男), 0, 呢 啲 人 呀 ？ 又 要 着 長衫馬褂 ， 又 要 着 西裝 ， 又 要 會 做戲 ， 噉 至 飲 得 到 你 呢 餐 㗎 ！ 如果 唔 係 一 穿 咗 煲 嗰 陣時 點算 呀 ？
723, 梁醒波 (M/男), 0, 喂 ！ 噉 五 折 好 嘞啩 ！
724, 高魯泉 (M/男), 0, 唔 得 ！ 呢 啲 人 你 估 隨時 請 得 到 㗎 ？ 我 重 要 好 大 人情 ， 走去 電影 公司 嚟 請 㗎噃 ！
725, 梁醒波 (M/男), 0, 我 唔 理 咁 多 ！ 我 ～ 求其 出 五 百 銀 就算 嘞 ！
726, 高魯泉 (M/男), 0, 哦 ～ 噉 就 五 百 就 勉強 都 得 嘅 …… 不過 就要 請 少 啲 人 嚟 飲 㗎嘞噃 ！
727, 梁醒波 (M/男), 0, 唔 理 你 喇呀 ！ 求其 搞 得 好好睇睇 喇 ！
728, 高魯泉 (M/男), 0, 噉 你 攞 錢 嚟 嘞 ， 攞 錢 嚟 嘞 ……
729, 梁醒波 (M/男), 0, 即是 我 ……
730, 男 (M/男), 0, 喂 畀 佢 鬆 咗 嘞 ！
731, 梁若獃 (M/男), 0, 唔 會 啩 ？
732, 高魯泉 (M/男), 0, 獃叔 呀 ？ 呢 次 □ 得 成 嘞 ！
733, 高魯泉 (M/男), 0, 嗱 ！ 我 呢道 呢 就 五 百 文 ！ 我 就 □ 嚟 還 返 晒 畀 你 嘞 ！
734, 高魯泉 (M/男), 0, 阿超哥 呀 ？ 聽日 要 搵 你 幫忙 嘞 ！ 你 搵 班 兄弟 嚟 ， 充硬 係 姑寒種 嘅 親戚 朋友 ， 噉 嚟 飲 一 餐 ， 吓 ？
735, 男 (M/男), 0, 有 得 食 就 梗 制 喇 ！
736, 高魯泉 (M/男), 0, 喂 ！ 唔 係 噃 ！ 要 搵 班 着 得 似模似樣 先 得 㗎喎 ！
737, 男 (M/男), 0, 得 喇 ！
738, 高魯泉 (M/男), 0, 係 噉 話 嘞吓 ！
739, 梁醒波 (M/男), 1, 今晚 夜 ， 會 佳人 …… 精神 …… 重 要 着 件 靚 西裝 …… 重 要 帶 返 條 靚 手巾 …… 重 要 梳靚 啲 頭髮 ， 整 得 咁 好睇 …… 重要 送 返 件 靚 手飾 畀 個 佳人 …… 珠寶 、 成箱 ……
740, 梁醒波 (M/男), 0, 嘩喺 ！ 諗 下 …… 使 咁 多 錢 嚟 攞 個 黑市太太 ， 唔 抵 㗎 ！
741, 梁醒波 (M/男), 0, 橫掂 係 黑市 嘅啫 ！ 唔 使 嘅 ， 唔 使 嘅 ， 搵 條 朱義盛 噉 就 過 得 㗎喇 ！
742, 梁醒波 (M/男), 0, 又 唔 得 喎 ， 會 穿 㗎喎 ， 噉 …… 佢 知道 穿 㗎喎 ， 就 …… 我 都 過 咗 骨 喇 ！ 我 老早 都 袋 定 隻 ， 哎 呢 隻 似 囉 ！ 係 呢 隻 ！ 一於 係 噉 話 喇 ！
743, 梁醒波 (M/男), 0, 哦 ！ 呀 ！ 阿… … 太太 ！ 乜 你 今晚 打牌 咁 快 返 嚟 呀 ？ 吓 ？
744, 馬少英 (F/女), 0, 哼 ！ 睺 我 去 打 麻雀 ， 你 就 去街 喇 ， 係咪 呀 ？
745, 梁醒波 (M/男), 0, 誒 ， 唔 係 呀 ， 同 阿泉 去 斟 生意 呀 ！ 呢 件 生意 ， 斟 咗 好 多 日 㗎嘞 ！ 今日 至 成交 ， 今晚 ， 簽 合同 ！
746, 梁醒波 (M/男), 0, 咩 ～ 啫 ？
747, 馬少英 (F/女), 0, 你 去 簽 合同 ， 使乜 特登 做 套 新 西裝 呀 ？
748, 梁醒波 (M/男), 0, 今晚 有 得 飲 吖嘛 ！ 嗰 個 客仔 係 外國 人 嚟 㗎喎 ！ 噉 …… 噉 唔 着 返 套 老西 又 點 似樣 呢 ？ 而家 去 嘞 ！
749, 馬少英 (F/女), 0, 咪 行 住 ！
750, 梁醒波 (M/男), 0, 唔 …… 唔 係 呀 ！ 今晚 唔 …… 唔 去 唔 得 㗎 ！ 唔 去 唔 得 㗎 ！
751, 馬少英 (F/女), 0, 你 去 簽 合同 ， 唔 使 兩 點鐘 咁 耐 㗎 ！
752, 梁醒波 (M/男), 0, 你 估 靜係 簽 合同 咁 簡單 嘅咩 ？ 重 要 應酬 下 噉 㗎嘛 ！ 兩 個 鐘頭 內 就 實行 唔 得 嘞 ！
753, 馬少英 (F/女), 0, 唔 得 咪 去 喇 ！
754, 梁醒波 (M/男), 0, 喂 …… 咪 噉 得㗎 ！ 好 喇 …… 求其 愛 最快 最快 ， 使 電 噉 返 嚟 吖 ！ 吓 ？
755, 馬少英 (F/女), 0, 嗱 ！ 係 㗎 ！ 如果 唔 係 呀 ， 你 返 嚟 我 扑穿 你 個 頭殼 㗎 ！
756, 梁醒波 (M/男), 0, 咪 噉 喇 ， 郁手郁腳 ！ 扑扑 聲 有 乜 好聽 ！ 而家 去 嘞吓 ！
757, 梁醒波 (M/男), 0, 喂 …… 阿… … 泉 呀 ！ 阿紅 □ 幾時 嚟 㗎 ？
758, 高魯泉 (M/男), 0, 使乜 咁 心急 吖 ？ 就 嚟 㗎嘞 ！
759, 梁醒波 (M/男), 0, 就就就 ， 你 成日 都 話 就 ！
760, 陳雲 (M/男), 0, 阿契爺 呀 ！ 張 菜單 你 睇 下 啱 唔 啱 ！
761, 梁醒波 (M/男), 0, 你 …… 讀 嚟 我 聽 嘞 ， 唏 ！
762, 陳雲 (M/男), 0, 好 ！ 四 熱葷 、 紅燒大鮑翅 、 紅燒鮑片 、 燉乳鴿 、 掛爐大鴨 …… 點 呀 ， 契爺 ？ 嫌 唔 好 呀 ？ 加 多 兩 味 好 嘅 ！
763, 梁醒波 (M/男), 0, 都都 重 ……
764, 高魯泉 (M/男), 0, 就 噉 喇 部長 ！ 如果 唔 夠 再 叫 你 加 喇 ！
765, 陳雲 (M/男), 0, 哦 ！ 就 噉 先 喇 ！
766, 梁醒波 (M/男), 0, 為 你 實在 同 我 定 幾多 圍菜 㗎 ？
767, 高魯泉 (M/男), 0, 哦 ～ 有限 啫 ！ 三 圍 咋嘛 ～
768, 梁醒波 (M/男), 0, □ 叫 同 我 請 街坊 咩 ？
769, 高魯泉 (M/男), 0, 你 驚 冇 人 嚟 食 呀 ？
770, 梁醒波 (M/男), 0, 噉 嗰 啲 人 呢 ？
771, 高魯泉 (M/男), 0, 嚟 緊 㗎嘞 ！ 呢呢呢 ！ 嚟 嘞 ！
772, 伊秋水 (M/男), 0, 入 嚟 恭喜 契爺 ！ 恭喜 契爺 ！ ……
773, 伊秋水 (M/男), 0, …… 嗰便 坐 先 ！ 係 嘞 ！ 啱 嘞 ！
774, 梁醒波 (M/男), 0, 為 ！ 乜 邊處 搵 咋 噉 嘅 豆靚 呀 ， 阿水 ！
775, 伊秋水 (M/男), 0, 咩 豆靚 呀 ？ 阿紅 啲 親戚 嚟呀 ！
776, 梁醒波 (M/男), 0, 阿紅 有 咁 ～ 多 親戚 嘅 ……
777, 伊秋水 (M/男), 0, 點 止 呀 ？ 重有 伙記 都 未 嚟 ！ 啲 同事 重有 好 多 ！
778, 伊秋水 (M/男), 0, 喂 ！ 娟 呀 ！
779, 鄭文霞 (F/女), 0, 咩 呀 ？
780, 伊秋水 (M/男), 0, 喂 ！ 今晚 阿紅 咁 高興 ， 你 □ 喇 ！ 斑 埋 晒 佢哋 嚟 飲親 喇 ！
781, 鄭文霞 (F/女), 0, 梗係 喇 ！ 唔 食 就 笨 嘞 ！
782, 伊秋水 (M/男), 0, 去 搵 埋 佢哋 嚟 喇 ！
783, 鄭文霞 (F/女), 0, 知 㗎嘞 ， 佢哋 ！
784, 梁醒波 (M/男), 0, 嘩 ～ 吓 喂 ！ 咁 多 人 ， 容 乜 易 喫窮 我哋 呀 ？
785, 高魯泉 (M/男), 0, 人哋 講明 㗎嘛 ！ 講明 要 請齊 阿紅 噉 啲 親戚 朋友 嚟 㗎嘛 ？
786, 梁醒波 (M/男), 0, 呵呵 ， 陰公 㗎 ！
787, 高魯泉 (M/男), 0, 重有 得 到 添 呀 ！ 你 叫 我 去 請 話 冒充 戚友 嗰 班 又 都 未 嚟 添噃 ！
788, 梁醒波 (M/男), 0, 吓 ？ 嘩 ～
789, 男 (M/男), 0, 喂 ！ 嗱 ， 我 吩咐 呢 班 友 呀吓 ！ 食嘢 唔 怕 亂 食 ， ， 唔 好 沙沙滾 呀吓 ！
790, 伊秋水 (M/男), 0, 嚟 吖 ！ 跟 我 嚟 吖 ！ 跟 我 嚟 呀 ！
791, 伊秋水 (M/男), 0, 泉叔 ！ 我 呢 班 手足 嚟 晒 嘞喎 ！
792, 梁醒波 (M/男), 0, 呢 班 咩 嚟 㗎 ？
793, 高魯泉 (M/男), 0, 呢 班 就係 你 嘅 親戚 喇嘛 ！
794, 梁醒波 (M/男), 0, 我 嘅 親戚 ？
795, 高魯泉 (M/男), 0, 你哋 叫 舅父 喇 ！
796, 男 (M/男), 0, 哦 ！ 叫 舅父 喇 ！
797, 梁醒波 (M/男), 0, 得 嘞 ……
798, 高魯泉 (M/男), 0, 你哋 隨便 過 去 嗰 便 搵 嘢 食 ， 飲 汽水 呀 ！
799, 眾 (X/不明), 0, 好好 ！
800, 男 (M/男), 0, 跟 我 嚟 ！
801, 梁醒波 (M/男), 0, 牙 …… 牙痛 ！
802, 高魯泉 (M/男), 0, 幾 似樣 吖 ！ 做 咩 呀
803, 梁醒波 (M/男), 0, 牙 …… 牙痛 ！
804, 紅線女 (F/女), 0, 喂 ！ 嚟 咗 未 呀 ？
805, 伊秋水 (M/男), 0, 嚟 咗 嘞 ！ 咧 ， 你 要 大 拋 生耦 就 亂 灌迷湯 至 搞 得 掂 呀 ！ 你 今晚 ！
806, 伊秋水 (M/男), 0, 咧 ！ 契爺 ！
807, 紅線女 (F/女), 0, 契爺 ！
808, 梁醒波 (M/男), 0, 阿… … 阿紅 ！ 乜 你 咁 遲 至 嚟 㗎 ！
809, 紅線女 (F/女), 0, 係 呀 ！ 阿契爺 呀 ！ 你 今日 真係 靚 咗 嘞 ！
810, 梁醒波 (M/男), 0, 靚 咗 呀 。
811, 紅線女 (F/女), 0, 呢 套 西□ 呀 ？ 成 個 後生 晒 ！ 好似 大 我 幾 年 噉 咋 ！
812, 伊秋水 (M/男), 0, 你 話 契爺 都 係 大 你 幾 年 ， 你 以後 叫 阿寒叔 做 契哥 喇 ！ 唔 好 契爺 嘞 ！
813, 紅線女 (F/女), 0, 唔 制 ！
814, 梁醒波 (M/男), 0, 喂 ！ 阿泉 呀 ？ 噉 我哋 行 得 禮 未 㗎 ？
815, 高魯泉 (M/男), 0, 行禮 ？ 冇 咁 快 嘅 ！ 要 飲飲 下 ， 咁 上下 先 行 得 禮 㗎嘛 ！
816, 梁醒波 (M/男), 0, 要 飲飲 下 至 得 㗎 ？
817, 高魯泉 (M/男), 0, 梗係 喇 ！
818, 梁醒波 (M/男), 0, 喂 ！ 咦 唔 得 噃 ！ 我 應承 老虎乸 要 九 點鐘 交 人 㗎嘞噃 ！ 噉 點 呢 ？
819, 高魯泉 (M/男), 0, 定 啲 喇 ！ 到時 我 有 辦法 㗎嘞 ！ 而家 開席 先 喇 ！
820, 梁醒波 (M/男), 0, 快 啲 嘞 ！ 快 啲 嘞 ！
821, 高魯泉 (M/男), 0, 伙記 呀 ？ 開席 喇 ！
822, 梁醒波 (M/男), 0, 開席 嘞 喂 ！
823, 伊秋水 (M/男), 0, 飲杯 ……
824, 梁醒波 (M/男), 0, 隨便 唔 好 客氣 呀吓 ！
825, 紅線女 (F/女), 0, 契爺 ， 做 咩 你 成日 望 住 個 鐘 啫 ？
826, 梁醒波 (M/男), 0, 哦 ～ 冇 ……
827, 梁醒波 (M/男), 0, 唔 好 客氣 呀 ！
828, 梁醒波 (M/男), 0, 喂 ！ 埋 咗 席 嘞 ！ 咁 行 得 禮 未 㗎 ？
829, 高魯泉 (M/男), 0, 等 一陣 啫 ！ 而家 至 上菜 ， 一陣 耐 都 未 遲 ！
830, 梁醒波 (M/男), 0, 重 一陣 呀 ？ 喂 ！ 我 九 點鐘 就要 叫 老虎乸 㗎嘞噃 ！ 噉 點 啫 ？
831, 高魯泉 (M/男), 0, 得 嘞 ～ 都 話 到時 有 辦法 嘞 ！
832, 紅線女 (F/女), 0, 契爺 ！ 做 咩 你 成 晚 好似 好 唔 安落 噉 啫 ？
833, 梁醒波 (M/男), 0, 唔 …… 係 ～ 邊個 唔 安樂 啫 ？ 泉 呀 好 ～ 歡喜 ～
834, 紅線女 (F/女), 0, 係咪 掛 住 阿契娘 呢 ？
835, 梁醒波 (M/男), 0, 係 …… 唔 係 ！ 咩 掛 住 契娘 呀 ！ 呢 ～ 起筷 起筷 吖 ！ 試 下 吖 ！
836, 梁醒波 (M/男), 0, 喂 ！ 泉 呀 ！ 九 點 嘞 ……
837, 高魯泉 (M/男), 0, 得 㗎嘞 ！ 我 有 辦法 呀 ！
838, 紅線女 (F/女), 0, 契爺 ……
839, 紅線女 (F/女), 0, 飲杯 ！
840, 梁醒波 (M/男), 0, 吓 ？ 飲 ……
841, 高魯泉 (M/男), 0, 而家 阿契爺 呢 ， 着 咗 套 西裝 ！ 所以 佢 周身 唔 安樂 ！ 等 佢 出去 換 過 件 衫 ， 返 入嚟 再 同 你 飲 過 呀 ！
842, 梁醒波 (M/男), 0, 唔 係 呀 ！ 係 ……
843, 男 (M/男), 0, 係 噉 話 喇吓 ！
844, 梁醒波 (M/男), 0, 喂 …… 阿泉 呀 ！ 噉 你 又 話 有 辦法 ， 有 咩 辦法 呢 ？ 就 嚟 夠 時候 ， 我 要 交 人 㗎嘞 ！
845, 高魯泉 (M/男), 0, 得 喇 ！ 有有 辦法 嘞 ， 嗱 ！ 我 而家 就 返 屋企 ， 話 畀 阿家姐 聽 ， 話 你 有 件 緊要 嘅 生意 ， 要 傾妥 至 返 得 嚟 ！ 噉 咪 得 囉 ！
846, 梁醒波 (M/男), 0, 啱 嘞 ！ 啱 嘞 ！
847, 高魯泉 (M/男), 0, 噉 我 而家 去 嘞噃 ！
848, 梁醒波 (M/男), 0, 唓 ！ 啱啱 ！ 唔 啱 呀 ！
849, 高魯泉 (M/男), 0, 點解 呢 ？
850, 梁醒波 (M/男), 0, 嘿 重 點解 喎 ！ 噉 我 呢 個 時候 要 交 人 㗎 ！ 你 去 ， 你 係 你 嚟 吖 ！ 我 還 我 吖 ！ 噉 我 唔 返 得 去 交 人 噉 點 啫㗎 ？
851, 高魯泉 (M/男), 0, 哦 ～ 噉 又 有 辦法 啫 ！ 唔啱 你 而家 自己 返 去 一 仗 ！ 一陣 靜靜 呢 再 返 過嚟 ， 噉 咪 就 妥 喇嘛 ！
852, 梁醒波 (M/男), 0, 哎 ～ 噉 就 唔 妥 ！
853, 高魯泉 (M/男), 0, 你 去 喇 ！
854, 梁醒波 (M/男), 0, 唓 ！
855, 高魯泉 (M/男), 0, 點 呀 ？
856, 梁醒波 (M/男), 0, 冚辦爛 唔 通 嘅 你 嗰 啲 嘢 ！
857, 高魯泉 (M/男), 0, 點解 唔 通 呢 又 ？
858, 梁醒波 (M/男), 0, 因爲 我 返 親 去 ， 唔 出 得 嚟 㗎嘞 ！
859, 梁醒波 (M/男), 0, 阿紅 呀 ， 我 而家 換 過 嗰 件 長衫 喎 ， 冇 着 住 西裝 ， 鬆 晒 ！ 同 你 飲 過 杯 ！
860, 伊秋水 (M/男), 0, 飲 吖 ……
861, 紅線女 (F/女), 0, 契爺 呀 ？
862, 梁醒波 (M/男), 0, 吓 ？
863, 紅線女 (F/女), 0, 尋晚 阿泉 嚟 搵 畀 我 聽 ， 話 你 肯 應承 喎 ！ 我 都 唔 知 幾 歡喜 ！
864, 梁醒波 (M/男), 0, …… 係 呀 ！ 尋晚 阿泉 夠 返 去 同 我 講 話 你 應承 喎 ！ 我 都 好 歡喜 啫 ！ 吓 ！
865, 不明 (X/不明), 0, 我哋 好 歡喜 ……
866, 男 (M/男), 0, 喂 ！ 飲杯 ……
867, 鄭文霞 (F/女), 0, 舅 老爺 ！
868, 高魯泉 (M/男), 0, 奶奶 呢 ？
869, 鄭文霞 (F/女), 0, 瞓 咗 嘞 ！
870, 高魯泉 (M/男), 0, 閂 埋 門 吖 ！
871, 鄭文霞 (F/女), 0, 哦 ！
872, 馬少英 (F/女), 0, 哼 ！ 衰嘢 吖 ！ 咁 夜 都 重 唔 返 嚟 ！
873, 馬少英 (F/女), 0, 哼 ！ 返 嚟 我 就 泡製 佢 呀 ！
874, 馬少英 (F/女), 0, 喂 ！ 你 重 想 ……
875, 高魯泉 (M/男), 0, 係 ……
876, 馬少英 (F/女), 0, 喺處 鬼鬼馬馬 做 咩 呀 ？
877, 高魯泉 (M/男), 0, 哦 ！ 唔 係 ……
878, 馬少英 (F/女), 0, 使乜 聲 震震 呀 ？ 行 埋 嚟 ！
879, 馬少英 (F/女), 0, 哎吔 ！ 你 企 咁 高 做 咩 呀 ？
880, 馬少英 (F/女), 0, 我 係咪 吩咐 你 九 點鐘 返 嚟 呀 ？
881, 馬少英 (F/女), 0, 重 話 唔 係 ？ 而家 幾 點 □ 呀 ？ 重 唔 知 ？ 你 而家 係 唔 係 啞 咗 呀 ？ 唔 係 點解 你 唔 出聲 ？ 你 知錯 唔 知 呀 你 ？ 錯 都 唔 知 ！ 錯 都 唔 知 ！ 你 重 走 呀 ？
882, 高魯泉 (M/男), 0, 家姐 ！ 我 嚟 呀 ！
883, 馬少英 (F/女), 0, 你 係 邊個 呀 ？ 喂 ！ 你 究竟 係 邊個 嚟 呀 ？
884, 高魯泉 (M/男), 0, 我 係 阿泉 嚟 呀 ！ 家姐 ！
885, 馬少英 (F/女), 0, 吓 ？ 你 嚟 呀 ？ 你 走 嚟 呢處 做 咩 呀 你 ？
886, 高魯泉 (M/男), 0, 吓 ？ 我 都 唔 知 㗎 ， 大哥 叫 我 㗎咋 ！
887, 馬少英 (F/女), 0, 而家 你 大哥 呢 ？
888, 高魯泉 (M/男), 0, 誒 ～ 佢 …… 係 酒樓 ！
889, 馬少英 (F/女), 0, 咁 夜 喺 酒樓 做 咩 得嘅 ……
890, 高魯泉 (M/男), 0, 吓 …… 我 唔 知 㗎 ， 你 …… 唔 信 你 去 睇 下 吖 ！
891, 馬少英 (F/女), 0, 哼 ！ 你 兩 個 嘢 都 作怪 呀 你 ！ 帶 我 去 睇 下 ！
892, 高魯泉 (M/男), 0, 哦 ～
893, 馬少英 (F/女), 0, 去 喇嘛 ！
894, 伊秋水 (M/男), 0, 各位 親友 ， 而家 我哋 都 飲飽食醉 嘞 ！ 應該 都 話 要 行禮 嘞啩 ？
895, 伊秋水 (M/男), 0, 唔 好 嘈 住 ！ 大家 靜默 幾 分鐘 ！ 等 阿寒叔 同 阿紅 上契 行禮 呀吓 ！
896, 伊秋水 (M/男), 0, 嚟 吖 ！
897, 梁醒波 (M/男), 0, 喂 …… 阿水 ！ 唓 ！ 你 講 錯 晒 嘞 ！ 咩 上契 呀 ？ 我 同 阿紅 ……
898, 伊秋水 (M/男), 0, 唔 係 上契 咩 ？
899, 梁醒波 (M/男), 0, 我 同 阿紅 今日 定婚 吖嘛 ！
900, 紅線女 (F/女), 0, 咩 話 ？ 邊個 話 我 同 你 訂婚 呀 ？
901, 梁醒波 (M/男), 0, 阿泉 話 㗎 ！
902, 紅線女 (F/女), 0, 你 就 想 嘞 ！ 阿泉 明明 尋晚 同 我 講 ， 話 你 想 契 我 嘅 ……
903, 梁醒波 (M/男), 0, 你 唔 好 呃 我 嘞 ！ 阿泉 話 你 都 應承 肯 嫁 我 嘞 ！ 係咪 呢 ？
904, 紅線女 (F/女), 0, 哦 ～ 若果 係 噉 要 搵 阿泉 至 得 ！
905, 紅線女 (F/女), 0, 泉 ～ 泉 呀 ！
906, 梁醒波 (M/男), 0, 哦 ～ 阿泉 ！ 你 嚟 啱 嘞 ！ 喂 ！ 阿泉 ！ 你 嚟 嘞 ！ 你 尋晚 係咪 話 佢 想 契 我 做 契女 㗎 ？
907, 高魯泉 (M/男), 0, 誒 ～
908, 梁醒波 (M/男), 0, 係 …… 係 …… 我 一心 真係 契 你 嘅 ……
909, 紅線女 (F/女), 0, 噉 大早 你 又 話 想 同 我 ……
910, 梁醒波 (M/男), 0, 大早 同 你 講笑 咋嘛 ！ 嗱 ， 我 禮物 都 帶 埋 嚟 嘞 ！ 誒 ～ 一心 契 你 嘅 ……
911, 紅線女 (F/女), 0, 哦 ！ 你 咁 奸賴 ！ ， 而家 我 又 唔 制 嘞 ！
912, 梁醒波 (M/男), 0, 誒 …… 要 …… 要 咗 佢 喇 ， 吓 ！
913, 紅線女 (F/女), 0, 唔 要 ！
914, 梁醒波 (M/男), 0, 好心 要 咗 佢 喇 ！
915, 紅線女 (F/女), 0, 唔 要 咧 ！
916, 梁醒波 (M/男), 0, 要 喇 ！
917, 伊秋水 (M/男), 0, 阿紅 ！ 要 咗 佢 喇 ！ 阿紅 ！
918, 梁醒波 (M/男), 0, 係 囉 ！ 你 做 好心 嘅 ！ 乖乖哋 要 咗 佢 喇吓 ！
919, 伊秋水 (M/男), 0, 叫 聲 契爺 喇 ， 去 喇 ！
920, 梁醒波 (M/男), 0, 係 囉 ！ 係 囉 ！ 叫 聲 喇吓 ！
921, 伊秋水 (M/男), 0, 叫 喇 ！
922, 紅線女 (F/女), 0, 契爺 ！
923, 梁醒波 (M/男), 0, 契女 ！
924, 馬少英 (F/女), 0, 喂 ！ 你 而家 使 唔 使 理 我 㗎 ！
925, 梁醒波 (M/男), 0, 啱 嘞 ！ 阿紅 呀 ！ 呢 個 你 契娘 呀 ！ 叫 聲 契娘 吖 ！
926, 紅線女 (F/女), 0, 契娘 ！
927, 伊秋水 (M/男), 0, 契娘 ！
928, 高魯泉 (M/男), 0, 契娘 喎 ！
929, 紅線女 (F/女), 0, 飲 杯 酒 喇 ！ 契娘 ！ 好 嘛 ？
930, 梁醒波 (M/男), 0, 飲杯 吖 ！ 坐 埋 嚟 飲杯 吖 ！
931, 馬少英 (F/女), 0, 唔 飲 你 嘅 酒 ！ 你 使 唔 使 跙 呀 你 ？
932, 梁醒波 (M/男), 0, 使 ！ 幾時 跙 吖 ！
933, 馬少英 (F/女), 0, 而家 跙 呀 ！
934, 梁醒波 (M/男), 0, 哦 ～ ！ 而家 …… 係 ……
935, 伊秋水 (M/男), 0, 你 唔 飲 嗱 ？
936, 梁醒波 (M/男), 0, 唔 嘞 ……
937, 馬少英 (F/女), 0, 行 呀 ！
938, 紅線女 (F/女), 0, 契爺 呀 ？ 跙 嗱 ？ 唔 飲 嗱 ？
939, 梁醒波 (M/男), 0, 唔 飲 嘞 ！
940, 高魯泉 (M/男), 0, 佢 …… 佢 跙 咗 我哋 大家 ……
941, 馬少英 (F/女), 0, 你 行 喇嘛 ？
942, 梁醒波 (M/男), 0, 而家 又 嘈喧巴閉 ！
943, 馬少英 (F/女), 0, 你 想 唔 跙 ？ 你 想 唔 停 呀 ， 你 ？
944, 梁醒波 (M/男), 0, 咪 嘈 得㗎 ！ 咪 咁 野蠻 得㗎 ！
945, 馬少英 (F/女), 0, 我 □ 野蠻 ？
946, 梁醒波 (M/男), 0, 阿紅 真係 我 契女 嚟嘅 ……
947, 馬少英 (F/女), 0, 我 唔 同 你 嘈 ， 入 去 先 至 講 ！ 行 喇嘛 ？
948, 小燕飛 (F/女), 0, 你 估 佢哋 做 咩 呢吓 ？
949, 羅劍郎 (M/男), 0, 唔 知 呢 ！
950, 馬少英 (F/女), 0, 喂 ！ 你 好 講 㗎嘞噃 ！ 講 喇嘛 ！
951, 梁醒波 (M/男), 0, 講 咗 你 聽 囉 ！ 話 阿紅 …… 真係 我 契女 嚟嘅咧 ！
952, 馬少英 (F/女), 0, 噉 你 而家 自己 冇 女 咩 ？ 乜 你 咁 作死 要 契 個 契女 吖 ！ 你 話 嘞 ！
953, 梁醒波 (M/男), 0, 係 ～ 阿萍 冇 錯 係 自己 個 女 呀 ！ 但係 佢 遲早 要 出門 㗎噃 ！ 噉 ～ 我 見 阿 ～ 紅 個 人 又 咁 好 ， 咁 就 所以 我 契 左 佢 ！ 人 後 多 頭 親戚 嚟 行 下 吖嘛 ！
954, 馬少英 (F/女), 0, 你 講 大話 都 講 得 幾 似層層 㗎噃 ！
955, 梁醒波 (M/男), 0, 直頭 係 喇 ！ 乜 似 ～ 得㗎 ！ 嗱 噉 你 尋晚 親眼 睇 住 我 同 佢 上契 㗎嘛 ！
956, 馬少英 (F/女), 0, 噉 你 又 呃 我 同 西人 簽 合同 ？ ！
957, 梁醒波 (M/男), 0, 係 簽 合同 呃 ！ 簽 完 個 合同 ， 嗰 個 西人 就 走 咗 㗎喇 ， 㗎嘛 ， 吓 ！
958, 馬少英 (F/女), 0, 你 做 咩 嘢 事幹 拎 我 啲 手飾 去 畀 人哋 吖 ！
959, 梁醒波 (M/男), 0, 哦 ！ 你 唔 使 慌 ！ 嗰 隻 朱義盛 嚟㗎咋 ！ 你 估 我 會 蝕底 ……
960, 馬少英 (F/女), 0, 上契 啫 ！ 做 咩 連 西裝 都 除 埋 㗎 ？
961, 梁醒波 (M/男), 0, 吖 …… 係 嘞 喺 嘞 啱 冇 錯 …… 嗰 啲 人 話 喎 ： 佢 話 中國 人 上契 呢 ， 就要 着 返 件 長衫 呀 ， 噉 至 似 契爺 噉 老成 㗎喎 ！
962, 梁醒波 (M/男), 0, 噉 就 ， 臨急臨忙 ！ 噉 咪 就 叫 阿泉 除 咗 件 長衫 我 着 囉 ， 噉 之嘛 ！
963, 馬少英 (F/女), 0, 噉 點解 你 唔 預早 通知 我 吖 ？
964, 梁醒波 (M/男), 0, 有 呃 ！ 有 噃 ！ 我 …… 我 咪 就 叫 阿泉 返 嚟 屋企 話 畀 你 聽 ， 重 叫 埋 你 一齊 去 做 契娘 添㗎 ！
965, 馬少英 (F/女), 0, 噉 真係 嘅 ……
966, 梁醒波 (M/男), 0, 係 ～
967, 馬少英 (F/女), 0, 阿紅 真係 你 個 契女 吖嘛 ！
968, 梁醒波 (M/男), 0, 都 話 係 咧 ！
969, 馬少英 (F/女), 0, 嗱 ！ 我 而家 話 畀 你 聽 呀 ！ 我 查 過 呢吓 ！ 如果 唔 係 呢 ， 你 真 因 住 呀 ！ 我 扑穿 埋 你 呢便 個 頭 ！
970, 梁醒波 (M/男), 0, 喂 …… 哎吔 …… 哎唷 …… 弊 ！ 衰女 囉 ！ 車無可車 ！ 都 唔 知 搞成 點 ！ 睇 天 喇 ！ 噉 就 睇 天 ……
971, 馬少英 (F/女), 0, 阿雲 呀 ！
972, 羅劍郎 (M/男), 0, 阿媽 ！ 早晨 ！
973, 馬少英 (F/女), 0, 喂 ！ 你 快 啲 同 我 去 查 下 佢 ， 查 一 件 嘢 呀 ！
974, 羅劍郎 (M/男), 0, 查 咩 呀 ？
975, 馬少英 (F/女), 0, 唏 ！ 你 唔 知道 嘞 ！ 你 阿爸爸 最近 呀 ， 响 天龍酒家 契 咗 個 契女 ！
976, 羅劍郎 (M/男), 0, 噉 咪 好 囉 ！
977, 馬少英 (F/女), 0, 重 話 好 添 ！
978, 羅劍郎 (M/男), 0, 阿爸爸 咁 惜 女 嘅 ， 噉 喺 外便 契 多 幾多 契女 返嚟 ， 有乜所謂 啫 ， 又 。
979, 馬少英 (F/女), 0, 如果 正正經經 嘅 就 冇 所謂 喇 ！ 我 至 怕 你 爸爸 人老心不老 ， 做出 鬼鬼馬馬 呀 ！
980, 羅劍郎 (M/男), 0, 噉 你 叫 我 點樣 查法 呀 ？
981, 馬少英 (F/女), 0, 你 同 我 快 啲 去 天龍酒家 ， 搵 着 嗰 個 女工 ， 叫做 阿紅 ！
982, 羅劍郎 (M/男), 0, 吓 ？ 叫做 阿紅 ？
983, 馬少英 (F/女), 0, 噉 你你 就 同 我 查 下 佢 ， 睇 佢 有 咩 說話 講 都 好 呃 ！
984, 羅劍郎 (M/男), 0, 阿媽 ！ 我 咁 快 個 仔 最 怕 同 女人 講 嘢 嘅 …… 呀 ！ 唔 □ 噉咧 ， 叫 埋 阿萍 同 我 去 咧 ！
985, 馬少英 (F/女), 0, 叫 阿萍 同 你 去 呀 ？ 都 好 都 好 ！ 噉 你 準備 說話 試探 佢 至 得 喎 ！
986, 羅劍郎 (M/男), 0, 得 㗎嘞 ！ 阿萍 有 辦法 㗎嘞 ！ 去 嘞 阿媽 ！
987, 羅劍郎 (M/男), 0, 喂 ！ 阿萍 阿萍 ！ 我 同 你 去 天龍酒家 ！
988, 小燕飛 (F/女), 0, 請 我 飲茶 呀 ？
989, 羅劍郎 (M/男), 0, 你 就 想 嘞 ！ 去 做 偵探 呀 ！ 查 一 件 事 呀 ！
990, 小燕飛 (F/女), 0, 查 咩 啫 ？
991, 羅劍郎 (M/男), 0, 一陣 先 講 畀 你 聽 ！ 快 啲 去 吖 ！
992, 小燕飛 (F/女), 0, 又 好 ！
993, 羅劍郎 (M/男), 0, 部長 ！ 借問 聲 呢道 係咪 有 一 個 女工 叫做 阿紅 呀 ？
994, 陳雲 (M/男), 0, 係 呀 ！ 想 搵 佢 呀嘛 ？
995, 羅劍郎 (M/男), 0, 係 呀 ！
996, 陳雲 (M/男), 0, 阿清 ！ 順便 叫 聲 阿紅 出 嚟 吖 ！
997, 不明 (X/不明), 0, 哦 ！
998, 陳雲 (M/男), 0, 兩 位 請 入 去 飲 杯 茶 先 吖 ！
999, 羅劍郎 (M/男), 0, 唔該 晒 吓 ！
1000, 紅線女 (F/女), 0, 男人 搵 我 ？
1001, 不明 (X/不明), 0, 嗯 ！
1002, 不明 (X/不明), 0, 伙記 ！ 埋單 ！
1003, 紅線女 (F/女), 0, 喔 ！
1004, 紅線女 (F/女), 0, 呀 ！ 水哥 呀 ？ 阿清 話 有 個 男人 同 女人 搵 我 喎 ！ 唔 知 係 邊個 呢 ？ 你 同 我 睇睇 ！ 我 要 埋單 ！
1005, 伊秋水 (M/男), 0, 哦 ！ 噉 你 同 我 去 吖 ！ 阿□ ！
1006, 紅線女 (F/女), 0, 水哥 呀 ？ 睇睇 呢道 數 吖 ！
1007, 女 (F/女), 0, 呢 ！ 噉 兩 位 係 嘞 ！
1008, 羅劍郎 (M/男), 0, 我 有 一 個 愛人 咁 好 ！ 我 重 想 第 二 個 咩 ？
1009, 紅線女 (F/女), 0, 做 咩 啫 ？
1010, 伊秋水 (M/男), 0, 弊 嘞 ， 阿紅 ！ 而家 人哋 …… 阿萍 同埋 阿雲 兩 個 嚟 搵 你 呀 ！ 你 話 慘 唔 慘 ？
1011, 紅線女 (F/女), 0, 响 邊處 呀 ？
1012, 伊秋水 (M/男), 0, 呢 ！ 喺 隔籬 呀 ！ 翠竹廳 呀 ！ 點 呢 ？
1013, 紅線女 (F/女), 0, 佢 點 會 知道 我 响 呢道 呢 ？
1014, 伊秋水 (M/男), 0, 我 點 知 啫 ？
1015, 紅線女 (F/女), 0, 我 去 睇 下 佢 至 得 ！
1016, 伊秋水 (M/男), 0, 喂 …… 你 邊道 有 咁 大膽 去 見 人 呀 ， 你 呀 ！
1017, 紅線女 (F/女), 0, 唓 ！ 噉 佢 嚟 我 去 見 下 佢 有 咩 問題 啫 ？
1018, 伊秋水 (M/男), 0, 你 就 好笑 嘞 ！ 你 認 畀 人 聽 你 話 係 千金小姐 嚟 吖嘛 ！ 而家 你 喺道 做 女工 嘅 …… 畀 人 穿 咗 噉 點 呀 ？ 你 醜 唔 醜 ？ 你 話 你 醜 唔 醜 嘞 ？
1019, 紅線女 (F/女), 0, 係 噃 ！
1020, 伊秋水 (M/男), 0, 去 見 人 ……
1021, 紅線女 (F/女), 0, 死 嘞 ！ 噉 點 呀 ？
1022, 伊秋水 (M/男), 0, 我 有 辦法 ！ 哦 ！ 諗 到 嘞 ！ 嚟 喇 ！
1023, 紅線女 (F/女), 0, 咪 住 ！ 躉低 啲 錢 先 ！
1024, 伊秋水 (M/男), 0, 嚟 吖 ！ 阿娟 呀 ！ 嚟 ！
1025, 鄭文霞 (F/女), 0, 做 咩 啫 ？
1026, 伊秋水 (M/男), 0, 我 話 你 聽 呀 ！ 阿紅 呢吓 而家 就 好 慘 嘞 ， 你 叫 救 一 救 佢 至 得 嘞 ！ 有 個 人 嚟 搵 佢 ！ 佢 但係 唔 見 得 佢 嘅 ， 祇 你 要 呢 就 冒認 係 呀 …… 係 阿紅 呢 噉 就 ……
1027, 鄭文霞 (F/女), 0, 唓 …… 我 點 得 呀 ！ 我 又 唔 係 阿紅 ！
1028, 紅線女 (F/女), 0, 你 冒認 ……
1029, 羅劍郎 (M/男), 0, 阿萍 呀 ！
1030, 小燕飛 (F/女), 0, 吓 ？
1031, 羅劍郎 (M/男), 0, 咁 耐 都 唔 嚟 嘅 ……
1032, 小燕飛 (F/女), 0, 或者 佢 冇 返工 都 唔 定 噃 ！
1033, 羅劍郎 (M/男), 0, 喂 ！ 若果 一陣 佢 嚟 ， 你 同 佢 講 喇噃 ！
1034, 小燕飛 (F/女), 0, 我 同 佢 講 ？ 你 同 佢 講 喇 ！
1035, 羅劍郎 (M/男), 0, 話 晒 你 係 女人 吖嘛 ！ 同 佢 講 說話 都 方便 啲 喇嘛 ！
1036, 小燕飛 (F/女), 0, 又 好 ！
1037, 伊秋水 (M/男), 0, 咧 ， 咪 就係 嗰 兩 個 喇 ！ 你 認 住 阿紅 先 咧 ！
1038, 鄭文霞 (F/女), 0, 唔 得 咧 ！ 都 話 唔 得 㗎嘞 ！
1039, 伊秋水 (M/男), 0, 得 咧 ！ 快 啲 ……
1040, 小燕飛 (F/女), 0, 阿哥 阿哥 ！ 你 估 嗰 個 阿紅 靚 唔 靚 嘅呢吓 ？
1041, 羅劍郎 (M/男), 0, 我 相信 梗係 好 靚 喇 ！ 唔 係 阿爸爸 點 會 咁 鍾意 佢 啫 ？
1042, 鄭文霞 (F/女), 0, 誒 ， 你 兩 位 搵 我 有 咩 貴幹 呀 ？
1043, 小燕飛 (F/女), 0, 哦 ！ 你 就係 阿紅 呀 ？
1044, 鄭文霞 (F/女), 0, 誒 …… 係 呀 ！
1045, 紅線女 (F/女), 0, 哎吔 ！ 嚇 得 我 吖 ！
1046, 伊秋水 (M/男), 0, 唏 ！ 好 險 呀 ！ 嘩 ！
1047, 紅線女 (F/女), 0, 誒 ， 兩 位 有 咩 指教 呀 ？
1048, 羅劍郎 (M/男), 0, 哦 ！ 冇 …… 冇 ……
1049, 小燕飛 (F/女), 0, 阿紅 小姐 呀 ？ 請 你 恕 怪 我 唐突 ！ 我 爸爸 梁大寒 呀 ， 你 梗 識 佢 㗎 ！
1050, 鄭文霞 (F/女), 0, 梁大寒 ？
1051, 小燕飛 (F/女), 0, 係 囉 ！
1052, 鄭文霞 (F/女), 0, 唔 識 呃 ！
1053, 小燕飛 (F/女), 0, 唔 識 ？
1054, 羅劍郎 (M/男), 0, 唔 識 ？
1055, 鄭文霞 (F/女), 0, 哎 ！ 識 呀 ！ 識識 ！
1056, 小燕飛 (F/女), 0, 呀 ！ 佢 係咪 契 咗 你 做 契女 呢 ？ 娟 ！ 係 ？ 唔 係 呃 ！
1057, 小燕飛 (F/女), 0, 係 囉 ！
1058, 羅劍郎 (M/男), 0, 唔 係 ？
1059, 小燕飛 (F/女), 0, 唔 係 ？
1060, 鄭文霞 (F/女), 0, 誒 ， 係 ！ 我 叫 佢 做 契爺 嘅 ……
1061, 小燕飛 (F/女), 0, 係 呀 ？
1062, 伊秋水 (M/男), 0, 弊 嘞 ！ 我 睇 佢 搞 唔 掂 㗎嘞 ！ 你 入 去 頂住檔 先 喇 ！ 點 呀 ？
1063, 紅線女 (F/女), 0, 我 點 去 得 呀 ？
1064, 伊秋水 (M/男), 0, 你 唔 怕 咧 ！ 你 當 喺處 經過 ， 上 嚟 飲茶 咋嘛 ！ 去 喇 去 喇 ！ 去 喇 ……
1065, 小燕飛 (F/女), 0, 我 好 想 知道 ， 我 爸爸 佢 對 你 係咪 有 野心 呢 ？
1066, 鄭文霞 (F/女), 0, 野心 ？
1067, 小燕飛 (F/女), 0, 係 ！
1068, 鄭文霞 (F/女), 0, 誒 ……
1069, 小燕飛 (F/女), 0, 紅 小姐 呀 ？ 我 知道 你 就 好 難 講 得 出口 㗎嘞 ！ 不過 你 講 畀 我 聽 唔 緊要 呃 ！
1070, 鄭文霞 (F/女), 0, 誒 …… 嗯 ……
1071, 伊秋水 (M/男), 0, 咧 …… 快 啲 嘞 ！
1072, 紅線女 (F/女), 0, 噉 點 啫 ？ 我 入 到 去 點 至 得 㗎 ！
1073, 伊秋水 (M/男), 0, 你 入 到 去 同 佢 講 住 第 二 樣 嘢 先 ， 等 佢 唔 問 阿娟 就 唔 穿 喇嘛 ！
1074, 紅線女 (F/女), 0, 我 一 個 人 唔 搞 得 掂 嘅咧 ！
1075, 伊秋水 (M/男), 0, 唔 係 咧 ， 你 而家 入 去 先 ， 我 跟住 ， 我 自己 入 ， 我 同 你 入 去 喇 …… 嗱嗱 聲 ， 你 入 去 先 喇 ！ 去 囉 ！
1076, 伊秋水 (M/男), 0, 喂 ！ 部長 呀 ？
1077, 陳雲 (M/男), 0, 咩 事 呀 ？
1078, 伊秋水 (M/男), 0, 係 囉 ！ 拍硬檔 嘞 ， 借 …… 借 件 衫 畀我 使 下 得 唔 得 呀 ？
1079, 陳雲 (M/男), 0, 做 咩 借 套 衫 畀 你 着 啫 ？
1080, 伊秋水 (M/男), 0, 係 囉 ！ 咧 ！ 我 有 事 咧 ！ 救命 呀 ！
1081, 陳雲 (M/男), 0, 有 咩 事 吖 ！
1082, 伊秋水 (M/男), 0, 唔該 你 喇 ！ 你 借 一 借 之嘛 ！ 得 唔 得 呀 ！
1083, 陳雲 (M/男), 0, 做 咩 事 呀 ？ 你 講 清楚 ……
1084, 紅線女 (F/女), 0, 雲哥 ！
1085, 羅劍郎 (M/男), 0, 哦 ！ 阿麗 ！
1086, 小燕飛 (F/女), 0, 麗姐 ！
1087, 羅劍郎 (M/男), 0, 你 同 邊個 嚟 㗎 ？
1088, 紅線女 (F/女), 0, 我 同 阿水哥 嚟 飲茶 咋嘛 ！
1089, 小燕飛 (F/女), 0, 哦 ！ 水哥 都 嚟 咗 呀 ？
1090, 紅線女 (F/女), 0, 係 呀 ！
1091, 小燕飛 (F/女), 0, 噉 你 同埋 我哋 一齊 喇 ！
1092, 紅線女 (F/女), 0, 好 呀 ！
1093, 羅劍郎 (M/男), 0, 喂 ！ 伙記 ！
1094, 鄭文霞 (F/女), 0, 呀 ， 要 咩 呢 ？ 先生 ？
1095, 羅劍郎 (M/男), 0, 你 飲 咩 呀 ？
1096, 紅線女 (F/女), 0, 誒 ～ 水仙 吖 ！
1097, 鄭文霞 (F/女), 0, 水仙 ？ 哦 …… 水仙 ！
1098, 小燕飛 (F/女), 0, 水哥 ！
1099, 羅劍郎 (M/男), 0, 喂 ！ 阿水哥 …… 乜 你哋 都 時時 嚟 呢道 飲茶 㗎咩 ？
1100, 伊秋水 (M/男), 0, 我哋 ？ 唔 係 ！ 佢話 鍾意 呢處 咋嘛 ！ □ 呢處 啲 茶 唔 飲 得 嘅 ！ 飲 過 ， 口寡 嘅 ！
1101, 小燕飛 (F/女), 0, 你 坐 喇 ！
1102, 伊秋水 (M/男), 0, 唔 使 ！ 我哋 去 過 第 二 間 罷嘞 ！ 我哋 係 唔 好 呀 ？
1103, 小燕飛 (F/女), 0, 去 第 二 間 ？
1104, 羅劍郎 (M/男), 0, 好 呃 ！
1105, 伊秋水 (M/男), 0, 伙記 ！ 埋單 ！
1106, 男 (M/男), 0, 伙記 ！
1107, 陳雲 (M/男), 0, 咩 事幹 ， 先生 ？
1108, 男 (M/男), 0, 啲 錢 點解 重 未曾 找 返嚟 㗎 ？
1109, 陳雲 (M/男), 0, 咩 錢 呀 ？
1110, 男 (M/男), 0, 我 個 老友 畀 咗 一 百 文 埋單 ， 去 咗 幾 個 字 嘞 ！ 都 未曾 找 返嚟 ！ 算 點 吖 ！
1111, 陳雲 (M/男), 0, 有 噉 嘅 事 ？ 邊個 呀 ？
1112, 男 (M/男), 0, 你 認 唔 認得 佢 呀 ？
1113, 男 (M/男), 0, 認得 呀 ！ 過 咗 隔籬 ！
1114, 陳雲 (M/男), 0, 哦 ！ 喺 隔籬 咋嘛 ！ 唔該 你 跟跟 嚟 吖 ！
1115, 男 (M/男), 0, 喔 ！
1116, 伊秋水 (M/男), 0, 呢處 啲 伙記 幾 冇 禮 呢 ！ 叫 埋單 咁 耐 都 唔 埋 嚟 喎 ！
1117, 伊秋水 (M/男), 0, 喂 ！
1118, 男 (M/男), 0, 咧 ！ 嗰 個 就係 嘞 ！
1119, 陳雲 (M/男), 0, 阿紅 ！ 你 做 咩 㗎 你 ？ 你 收 咗 人 嘅 錢 唔 找 畀 人 重 同 人 傾偈 ！
1120, 羅劍郎 (M/男), 0, 唓 ！ 乜 你 咁 冇禮 㗎 ！
1121, 陳雲 (M/男), 0, 先生 ！ 唔關你事 ！ 我 鬧 伙記 啫 ！
1122, 小燕飛 (F/女), 0, 吓 ？ 伙記 ！
1123, 羅劍郎 (M/男), 0, 哦 ！ 原來 你 就係 阿紅 呀 ？ 你 係 呢處 嘅 女工 ！ 唔 怪 得 我 爸爸 追 你 嘞 ！
1124, 紅線女 (F/女), 0, 雲哥 ！
1125, 羅劍郎 (M/男), 0, 你 唔 使 講 ！ 你 對 我 講 又 話 千金小姐 ， 又 話 學生 嘅 身分 ， 唏 ！ 原來 都 係 呃 我 嘅 ！
1126, 陳雲 (M/男), 0, 喂 ！ 究竟 你哋 做 咩 㗎 ？ 水 ！ 做 咩 吖 ？
1127, 伊秋水 (M/男), 0, 部長 ！ 你 唔 知 㗎嘞 ！
1128, 陳雲 (M/男), 0, 你 唔 好 講 咁 多 嘞 ！
1129, 陳雲 (M/男), 0, 阿紅 ！ 你 出去 找 返 錢 畀 人 先 ！ 嚟 吖 ！
1130, 陳雲 (M/男), 0, 阿水 ！ 剝 返 套 衫 嚟 ！ 出 去 做嘢 ！
1131, 小燕飛 (F/女), 0, 吓 ？ 哦 ～ 原來 你 又 係 呢道 嘅 伙記 ！
1132, 陳雲 (M/男), 0, 哦 ～ ！ 乜 你哋 唔 知 嘅咩 ？
1133, 小燕飛 (F/女), 0, 你 話 畀 我 聽 你 係 有錢仔 ！ 哦 ～ 原來 你 又 係 呃 我 嘅 ……
1134, 陳雲 (M/男), 0, 唓 ！ 你 究竟 搞 咩 鬼 㗎 ？ 一蹋糊塗 ！ 返 出去 做嘢 喇 ！
1135, 羅劍郎 (M/男), 0, 萍 ！ 不如 我哋 返 去 嘞 ！
1136, 伊秋水 (M/男), 0, 紅 呀 ！ 阿紅 ！ 邊有 咁 衰 嘅啫 ？ 呀 …… 你 話 畀 阿萍 佢哋 知道 我哋 嗰 籠 嘢 係 呃 佢 嘅 ！ 真係 佢 此後 唔 會 再 睬 我哋 都 得 喇 ， 定 呀 ！
1137, 小燕飛 (F/女), 0, 一日 都 係 你 囉 ！ 我 都 話 咗 唔 好 車大炮 㗎嘞 ！ 你 又 話 唔 怕 ！ 車 喇 ！ 而家 車成 噉 ！
1138, 伊秋水 (M/男), 0, 我 而家 知錯 嘞 ！ 老實 講 呀 ， 一 個 人 都 係 老老實實 唔 好 講大話 好 嘅 ……
1139, 陳雲 (M/男), 0, 喂 …… 重 講 嘢 ！ 換 返 件 衫 嚟 吖 ！
1140, 伊秋水 (M/男), 0, 係 嘞 ！
1141, 馬少英 (F/女), 0, 哦 ！ 你哋 返 嚟 嗱 ！ 查成 點 呀 ？ 吓 ？ 點 啫 ？ 點解 你哋 兩 個 苦口苦面 啫 ？
1142, 馬少英 (F/女), 0, 雲 呀 ！ 查實 嗰 個 阿紅 ， 係 唔 係 你 爸爸 個 契女 得㗎 ！
1143, 羅劍郎 (M/男), 0, 我 希望 佢 係 喇 ！
1144, 馬少英 (F/女), 0, 啋 ！ 撞鬼 咩 ？ 兩 隻 嘢 噉 做 咪 嘢 呀 ？
1145, 梁醒波 (M/男), 1, 追 契女 ， 搏命 去 ！ 嬌妻 知道 真正 衰 ！ 佢 重 去 ， 將 我 追 ， 頭 都 扑裂 將近 碎 ， 冇 趣 ！
1146, 梁醒波 (M/男), 1, 真正 一殼眼淚 ！ 咁 衰 ！ 皆因 軟弱 又 頹 ！
1147, 梁醒波 (M/男), 1, 觸正 地雷 ！ 冇 晒 樂趣 ！ 真 髧䏨 ， 咁 累贅 ， 心心不忿 衰鬥衰鬥 ， 要 受氣 ， 任 割 任 鋸 ， 想 起 喊 得 一 句句 ！
1148, 高魯泉 (M/男), 0, 哦 ！ 大哥 ！
1149, 梁醒波 (M/男), 0, 哦 ！ 你 正 想 搵 你 ！ 你 嚟 得 啱 嘞 ！ 你 ……
1150, 高魯泉 (M/男), 0, 大哥 ！ 嗰 晚 唔關我事 㗎喎 ！
1151, 梁醒波 (M/男), 0, 我 知 ～ 我 知 ～
1152, 高魯泉 (M/男), 0, 你 知 就 得 喇 ！
1153, 梁醒波 (M/男), 0, 喂喂喂 ！ 嗰 隻 老虎乸 尋晚 去 查 ， 唔 知 查成 點 噃 ！ 呢 件 嘢 ！
1154, 高魯泉 (M/男), 0, 哦 ！ 噉 就 有 我 喺 處 ， 佢 就 梗 查 唔 出 嘅 ！
1155, 梁醒波 (M/男), 0, 吓 ？ 哦 ！ 查 唔 出 㗎 ？
1156, 高魯泉 (M/男), 0, 梗係 喇 ！
1157, 梁醒波 (M/男), 0, 咦 ！ 噉 我 …… 都 重有 聲氣 㗎噃 ！
1158, 高魯泉 (M/男), 0, 梗係 有 聲氣 定 喇 ！
1159, 高魯泉 (M/男), 0, 係 呢 ， 阿大哥 ！ 呢 趟 ， 我 已經 同 你 做妥 晒 嘞 ！ 噉 大概 你 都 要 畀 多少 錢 我 使 下 啩 ！
1160, 梁醒波 (M/男), 0, 咩 話 ！ 你 又 攞 佣 喇 ！ □ 你 □ 真係 討厭 㗎噃 ！
1161, 高魯泉 (M/男), 0, 喂 ！ 大哥 ！ 我 已經 咗 阿紅 呢 ， 肯 答應 做 你 嘅 黑市夫人 嘞 ！ 不過 你 自己 搞横 㗎咋噃 ！ 唔關我事 㗎噃 ！
1162, 梁醒波 (M/男), 0, 噉 咪 又 即係 未 妥 ！ 硬 係 …… 如果 係 曉 做 嘅 ， 即刻 去 同 阿紅 斟妥 佢 ， 噉 就 揀定 個 好 日子 ， 等 我 同 阿 成 咗 親 㗎 ， 噉 我 就 自然 畀 佣 你 喇 ， 傻鬼 ！
1163, 高魯泉 (M/男), 0, 重 要 去 講 呀 ？
1164, 梁醒波 (M/男), 0, 去 喇 ！ 去 喇 ！ 快 啲 喇 ！
1165, 高魯泉 (M/男), 0, 唔 去 嘞 ！ 冇 錢 冇 盛 ！
1166, 梁醒波 (M/男), 0, 唏 ！ 你 做成 咗 就 有 錢 喇 ！ 去 喇 ！ 快 啲 喇 ！ 咪 咁 傻 喇 ！
1167, 高魯泉 (M/男), 0, 冇 錢 就 冇 心機 咧 ， 硬 係 ！
1168, 梁醒波 (M/男), 0, 傻 喇 ！ 做成 我 就 有 分數 㗎嘛 ！ 去 喇 ！ 去 喇 ！
1169, 馬少英 (F/女), 0, 喂 ！ 喂 ！ 阿雲 同 阿萍 嗰 頭 親事 ， 有啲 眉目 嘞噃 ！
1170, 梁醒波 (M/男), 0, 吓 ？ 有 咗 眉目 嗱 ？
1171, 馬少英 (F/女), 0, 係 定 喇 ！ 嗱 ， 噉 阿雲 娶完 嘞 ！ 噉 就 到 阿萍 嫁 啱 喇嘛 ！
1172, 梁醒波 (M/男), 0, 唏 ！ 唔 係 噉 呀 ！ □ 傻 喇 ！ 呢頭 娶 新抱 就 嗰頭 嫁女 ， 噉 就 慳 返 好多 㗎嘛 ！ 傻人 ！ 喂 ！ 嗰 兩 頭 親家 實 有冇 錢 㗎 ？
1173, 馬少英 (F/女), 0, 唏 ！ 真係 討厭 你 㗎 ！ 我 唔 知 咁 多 嘞 ！ 三姑 喺 樓下 ， 你 自己 落 去 同 佢 講 吖 ！
1174, 羅劍郎 (M/男), 1, 玉人 是 個 酒家 女工 ， 原來 是 有意 係 存心 欺 我 懵 ， 我 心傷 又 要 捱 恨 和 痛 ， 又 誰知 遭 她 欺騙 ， 自言 是 千金 尊貴 ， 實情 是 冒充 ， 舊日 恩 ， 個 滴 愛情 今 變 空
1175, 小燕飛 (F/女), 1, 玉郎 是 個 小 職工 ， 原來 是 有意 係 存心 欺 我 懵 ， 我 心傷 又 要 捱 恨 和 痛 ， 又 誰知 遭 他 欺騙 ， 自言 是 公子 尊貴 ， 實情 是 冒充 ， 舊日 恩 ， 個 啲 愛情 於 今 變 空
1176, 羅劍郎 (M/男), 1, 舊愛 今 變 空 ， 寸寸 斷腸 痛 ， 恨 句 碧翁 真真 懵懂 ， 教 她 將 我 巧計 來 愚弄 ， 至今 驚破 迷夢 ， 至今 知錯 ， 五內 無限 痛 ， 惹 恨 無窮
1177, 小燕飛 (F/女), 1, 自慚 真 冇用 ， 畀 人 輕 播弄 ， 情愛 誤種 ， 為 情 癡心 悲痛 ， 悲憤若狂 ， 淒涼 明月 中 ， 當年 情義 都 化 幻夢 。
1178, 鄭文霞 (F/女), 0, 少爺 呀 ， 小姐 ！ 老爺 請 你 落 去 喎 ！
1179, 小燕飛 (F/女), 0, 哦 ！ 得 嘞 ！ 咩 事 呢吓 ？
1180, 羅劍郎 (M/男), 0, 落 去 睇 下 喇 ！
1181, 梁醒波 (M/男), 0, 噉 一於 拜託 你 ， 聽日 同 我 約 埋 佢哋 男家 、 女家 噉 嚟 我 處 ， 大家 相睇 下 嘞 ！
1182, 陳立品 (F/女), 0, 哦 …… 好 …… 噉 我 走 嘞 ， 老爺 ！ 我 走 先 嘞吓 ！
1183, 梁醒波 (M/男), 0, 拜託 晒 ！
1184, 陳立品 (F/女), 0, 一於 聽日 喇吓 ！
1185, 梁醒波 (M/男), 0, 唔 送 喇吓 ！
1186, 馬少英 (F/女), 0, 喂 ！ 我 睇 呢 頭 婚事 ， 你 要 問 過 阿雲 同 阿萍 至 得 㗎噃 ！
1187, 梁醒波 (M/男), 0, 梗係 喇 ！ 我 有 分數 囉 ！ 你 返 上 樓 嘞 ！ 怕 咗 你 嘞 ， 唏 ！
1188, 馬少英 (F/女), 0, 我 返 上去 做 咩 啫 ？
1189, 梁醒波 (M/男), 0, 唔 好 嘈 住 我 囉 ！
1190, 馬少英 (F/女), 0, 我 响處 唔 得 咩 ？
1191, 梁醒波 (M/男), 0, 去 喇 ， 你 ！ 去 嘞 去 嘞 ！ 唏 ！
1192, 羅劍郎 (M/男), 0, 阿□ ！ 爸爸 ！ 你 叫 我哋 係咪 呀 ？
1193, 梁醒波 (M/男), 0, 係 …… 嚟 ……
1194, 小燕飛 (F/女), 0, 咩 事 呀 ？
1195, 梁醒波 (M/男), 0, 嚟 …… 埋 嚟 坐低 ！
1196, 梁醒波 (M/男), 0, 坐低 ！ 吓 ！ 嚟 ……
1197, 梁醒波 (M/男), 0, 阿爸 得 你哋 一 粒 仔 一 粒 女 㗎咋噃 ！ 噉 我 時時 都 好 關心 你哋 嘅 婚姻 大事 嘅 ……
1198, 眾 (X/不明), 0, 爸爸 ！
1199, 梁醒波 (M/男), 0, 坐低 坐低 ！ 都 話 唔 好 心急 㗎 ！ 吓 ， 呢 ， 我 經已 託 咗 阿三姑 呀 ， 替 你哋 兩 個 揀 到 一 頭 好 理想 嘅 婚姻 ……
1200, 眾 (X/不明), 0, 爸爸 ！
1201, 梁醒波 (M/男), 0, 唏 ！ 坐低 㗎 ， 都 話 唔 好 急 咧 ！ 唏 ！
1202, 梁醒波 (M/男), 0, 阿… … 雲 呀 ！ 我 經已 同 你 搵 到 嗰 頭 女 家頭 呀 ， 佢 個 老豆 ， 開 銀舖 㗎喎 ！
1203, 羅劍郎 (M/男), 0, 爸爸 ！
1204, 梁醒波 (M/男), 0, 唏 ！ 唏 ！ 坐低 坐低 ！
1205, 梁醒波 (M/男), 0, 阿萍 呀 ， 我 經已 同 你 搵 到 頭 男 家頭 呢 ， 佢 個 老豆 起 金山 㗎喎 ！
1206, 小燕飛 (F/女), 0, 爸爸 ！
1207, 梁醒波 (M/男), 0, 坐 返 低 ！ 傻女 呀 ！ 爸爸 就 知道 你哋 一定 好 喜歡 呢 件 婚事 嘅 ， 噉 我 就 想 答應 佢 㗎 ！
1208, 眾 (X/不明), 0, 爸爸 ！
1209, 梁醒波 (M/男), 0, 唏 ！ 坐 返 低 咧 ！
1210, 眾 (X/不明), 0, 爸爸 ！
1211, 羅劍郎 (M/男), 0, 爸爸 ！ 婚姻 係 我哋 終身 嘅 大事 嚟嘅 …… 一定 要 我哋 自己 鍾意 先 得㗎 ！
1212, 梁醒波 (M/男), 0, 我 知道 你 一定 鍾意 嘅 ……
1213, 小燕飛 (F/女), 0, 爸爸 ！ 我 又 未 見 過 佢 個 人 ， 同 佢 又 唔 相 唔 識 噉 得 㗎 ！
1214, 梁醒波 (M/男), 0, 我 梗 令 到 你哋 大家 相識 嘅 …… 呀 ， 係 …… 我 約 咗 佢哋 聽日 十 二 點鐘 嚟 屋企 相睇 㗎嘞 ！ 噉 到其時 你哋 唔 好 行 去 邊處 呀 ！
1215, 羅劍郎 (M/男), 0, 咦 ！ 爸爸 ！ 婚姻 嘅 事情 ， 我哋 自己 會 理 㗎嘞 ！
1216, 小燕飛 (F/女), 0, 係 囉 ！ 爸爸 ！ 唔 使 你 操心 㗎嘞 ！
1217, 梁醒波 (M/男), 0, 要 ～
1218, 眾 (X/不明), 0, 唔使 嘅咧 ！
1219, 梁醒波 (M/男), 0, 使 ！
1220, 羅劍郎 (M/男), 0, 唔 使 嘅咧 ， 爸爸 ！
1221, 羅劍郎 (M/男), 0, 都 話 唔 使 㗎 ！
1222, 梁醒波 (M/男), 0, 使 ！
1223, 梁醒波 (M/男), 0, 如果 你哋 自己 將來 揀 到 啲 窮 嘅 親家 返嚟 呀 ， 唔 啱 嘅 ……
1224, 眾 (X/不明), 0, 爸爸 ！
1225, 梁醒波 (M/男), 0, 乖 ！ 乖 ！ 大家 返 上 樓 喇吓 ！
1226, 眾 (X/不明), 0, 爸爸 ！
1227, 梁醒波 (M/男), 0, 都 話 乖 㗎 ！ 嗯 …… 返 上去 ！ 嗯 ……
1228, 鄭文霞 (F/女), 0, 都 話 唔 得閒 㗎 ！ 你 真係 冤氣 嘅啫 ！
1229, 陳雲 (M/男), 0, 哦 ！ 兩 位 先生 ， 愛 邊 個 廳 呀 ？
1230, 羅劍郎 (M/男), 0, 同 我 開 兩 個 廳 ！
1231, 陳雲 (M/男), 0, 開 兩 個 廳 ？
1232, 羅劍郎 (M/男), 0, 你 驚 我 冇 錢 畀 呀 ？
1233, 陳雲 (M/男), 0, 唔 係 ～
1234, 羅劍郎 (M/男), 0, 我哋 兩 個 人 ！ 一 人 一 個 廳 ！
1235, 陳雲 (M/男), 0, 哦 ！ 噉 好 喇 ！ 阿娟 呀 ！ 你 帶 嗰 位 小姐 去 玫瑰廳 吖 ！
1236, 鄭文霞 (F/女), 0, 哦 ！
1237, 陳雲 (M/男), 0, 請 過 呢便 嚟 吖 ！
1238, 羅劍郎 (M/男), 0, 同 我 叫 阿紅 嚟 吖 ！
1239, 陳雲 (M/男), 0, 哦 ！
1240, 鄭文霞 (F/女), 0, 小姐 ！ 要 咩 呢 ？
1241, 小燕飛 (F/女), 0, 同 我 叫 阿水 嚟 吖 ！
1242, 鄭文霞 (F/女), 0, 喔 ！
1243, 羅劍郎 (M/男), 0, 行 過 嚟 吖 ！
1244, 紅線女 (F/女), 0, 雲哥 ！
1245, 羅劍郎 (M/男), 0, 我 唔 係 你 雲哥 ！ 我 係 呢道 嘅 顧客 嚟 ！ 快 啲 攞 酒 嚟 ！
1246, 羅劍郎 (M/男), 0, 攞 喇嘛 ！
1247, 伊秋水 (M/男), 0, 萍 ： 我 正 □ 想 搵 你 ， 你 嚟 就 啱 嘞 ！ 我 而家 想 同 你 解釋 咧 ！
1248, 伊秋水 (M/男), 0, 喂 ！ 唔 好 噉樣 ， 嬲 嚟 做 咩 吖 ！ 阿萍 ！ 你 聽 我 講 喇 ！ 我 想 同 你 解釋 咧 ！
1249, 小燕飛 (F/女), 0, 行開 啲 ！ 我 而家重 受 你 坤 咩 ？
1250, 紅線女 (F/女), 0, 雲哥 ！ 我 知道 你 好 嬲 嘞 ！ 不過 我 噉樣 做 ， 都 係 為 咗 愛 你 嘅啫 。
1251, 羅劍郎 (M/男), 0, 為 咗 愛 我 ？ 你 車大炮 嚟 呃 咗 我 ！ 重 話 為 着 愛 我 ？
1252, 紅線女 (F/女), 0, 我 知道 噉樣 做 係 唔 啱 嘅 …… 不過 我 又 怕 你 若果 知道 我 係 女工 ， 你 又 會 唔 愛 我 ， 所以 我 冇 辦法 唔 呃 你 ！
1253, 伊秋水 (M/男), 0, 阿萍 ！ 你 要 知道 㗎 ， 我 唔 係 有心 想 呃 你 嘅 ！ 因為 我 太 愛 得 你 緊要 㗎 ！ 噉 我 就 認 係 有錢仔 咋嘛 ！
1254, 小燕飛 (F/女), 0, 喔 ！ 噉 你 實在 係 冇 錢 㗎 ！ 點解 你 要 認 有錢仔 嚟 呃 我 吖 ？
1255, 伊秋水 (M/男), 0, 唏 ！ 你 要 知 得 㗎嘛 ！ ！ 一般 都市 嘅 女仔 ， 多數 都 係 鍾意 有錢仔 㗎嘛 ！
1256, 伊秋水 (M/男), 0, 就 確 係 嘞 ， 你 話 如果 畀 你 知道 我 喺 個 酒樓 處 做 嘅 ， 噉 你 點 會 睺 我 吖 ？ 老實 講 吖 ！
1257, 小燕飛 (F/女), 0, 哦 ～ 噉 你 即係 當 我 都 係 一般 都市 嘅 小姐 嚟 嘅啫 ！
1258, 伊秋水 (M/男), 0, 唔 係 ！ 噉 …… 你 …… 你 唔 嫌 我 …… 職業 低微 咩 ？
1259, 小燕飛 (F/女), 0, 哦 ！ 職業 邊道 有 高低 㗎 ？ 祇要 你 嘅 人格 好 人品 好 ， 就 得 㗎喇嘛 ！ 我 鍾意 你 嘅 人 啫 ！ 鍾意 你 份 職業 咩 ？
1260, 伊秋水 (M/男), 0, 哦 ！ 如果 噉 我 以後 我 唔 敢 呃 你 嘞 ， 萍 ！
1261, 小燕飛 (F/女), 0, 噉 你 都 呃 咗 我 㗎 ！
1262, 伊秋水 (M/男), 0, 我 以後 怕怕 嘞 ！ 難得 你 肯 原諒 我 嘅 ， 我 話 過 今後 鍾意 你 嘅 ， 真真實實 嘅 唔 講 大話 嘅 ！ 饒恕 我 咧 ！ 原諒 我 喇 ！
1263, 羅劍郎 (M/男), 0, 阿麗 ！ 你 知 唔 知道 真正 愛情 ， 係 需要 坦白 ， 同 買 老實 㗎 ？
1264, 紅線女 (F/女), 0, 我 而家 知 嘞 ！
1265, 羅劍郎 (M/男), 0, 嗱 ！ 若果 我 係 唔 愛 你 嘅 ， 就算 你 係 千金小姐 我 都 唔 愛 ！ 若果 我 係 愛 你 嘅 ， 就算 我 知道 你 係 酒樓 女工 ， 我 都 係 愛 你 㗎嘛 ！
1266, 紅線女 (F/女), 0, 喔 ！ 噉 你 而家 可以 原諒 我 嘞噃 ！
1267, 羅劍郎 (M/男), 0, 你 以後 唔 講 大話 呃 我 ， 我 就 原諒 你 囉 ！
1268, 紅線女 (F/女), 0, 以後 重 敢 咩 ？
1269, 小燕飛 (F/女), 0, 嗱 ！ 噉 你 以後 唔 好 呃 我 嘞噃 ！
1270, 伊秋水 (M/男), 0, 重 敢 呃 你 咩 ？ 你 叫 我 都 唔 制 呀 ！
1271, 小燕飛 (F/女), 0, 阿哥 同 阿紅 唔 知 點 呢 ？ 我哋 過去 睇 下 佢 囉 ！
1272, 伊秋水 (M/男), 0, 你 阿哥 嚟 咗 咩 ？
1273, 小燕飛 (F/女), 0, 係 呀 ！ 佢 同埋 我 一齊 嘞 㗎 ！
1274, 羅劍郎 (M/男), 0, 以後 唔 好 呃 我 嘞噃 ！
1275, 紅線女 (F/女), 0, 死 嘞 ！ 唔 知 阿萍 會 唔 會 原諒 阿水 呢 ？
1276, 羅劍郎 (M/男), 0, 係 噃 ！
1277, 紅線女 (F/女), 0, 我哋 去 睇 下 ！
1278, 伊秋水 (M/男), 0, 點 呀 ？
1279, 紅線女 (F/女), 0, 喂 ！ 你哋 冇 事 吖嘛 ！
1280, 伊秋水 (M/男), 0, 冇 事 嘞 ！ 你哋 呢 ？
1281, 紅線女 (F/女), 0, 我哋 都 冇 呀 ！
1282, 羅劍郎 (M/男), 0, 冇 事 嘞 ！
1283, 羅劍郎 (M/男), 0, 啱 嘞 ！ 我哋 坐低 嚟 傾 下 我哋 嘅 婚事 先 吖 ！
1284, 伊秋水 (M/男), 0, 坐低 …… ？
1285, 紅線女 (F/女), 0, 婚事 ？
1286, 伊秋水 (M/男), 0, …… 咪 妥 囉 ！ 你 重 傾 咩 婚事 啫 ？
1287, 羅劍郎 (M/男), 0, 因為 我哋 爸爸 ， 同 我哋 兩 個 定 咗 頭 親事 ……
1288, 伊秋水 (M/男), 0, 噉 呀 ？
1289, 羅劍郎 (M/男), 0, 聽日 嚟 相睇 添 㗎嘞 ！
1290, 伊秋水 (M/男), 0, 噉 你 打算 點 呀 ？
1291, 小燕飛 (F/女), 0, 就係 咧 ！ 我哋 都 唔 知 點 ？
1292, 鄭文霞 (F/女), 0, …… 泉叔 搵 你 呀 ！
1293, 紅線女 (F/女), 0, 阿泉叔 搵 我 ？
1294, 鄭文霞 (F/女), 0, 係 呀 ！ 快 啲 嚟 喇 ！
1295, 羅劍郎 (M/男), 0, 搵 你 做 咩 呀 ？
1296, 伊秋水 (M/男), 0, 重有 第 二 樣 吖 ？ ！ 你 爸爸 使 泉叔 ……
1297, 梁醒波 (M/男), 0, 坐 ……
1298, 梁醒波 (M/男), 0, 你 位 千金 有 讀書 冇 呀 ？
1299, 男 (M/男), 0, 冇 …… 冇 ， 我 見 佢 身體 唔 多 好 ， 所以 冇 畀 佢 讀書 。
1300, 梁醒波 (M/男), 0, 哦 ～ 都 讀 唔 讀 都 唔 緊要 㗎嘞 ！ 祇要 多 ～ 多 嫁妝 就 得 㗎嘞 ！
1301, 男 (M/男), 0, 噉 呀 ？
1302, 馬少英 (F/女), 0, 唔 好 呀 ！
1303, 男 (M/男), 0, 咩 □ ， 咩 不 □ 呀 ？ 梁太 ？
1304, 梁醒波 (M/男), 0, 哦 …… 冇 …… 佢 話 ， 冇 嫁妝 呢 就 唔 好 ， 噉 話 啫 ！
1305, 男 (M/男), 0, 哦 ～ 嫁妝 呀嘛 ？ 有 ～ 大把 大把 ！
1306, 梁醒波 (M/男), 0, 傾 下 傾 下 ！ 大家 傾 下 ！
1307, 梁醒波 (M/男), 0, 呀 ！ 阿雲 呀 ！ 嚟 ……
1308, 羅劍郎 (M/男), 0, 做 咩 呀 ？ 爸爸 ！
1309, 梁醒波 (M/男), 0, 行 嚟 ！ 叫 阿黃 世伯 吖 ！ 呢 位 就 黃 小姐 呀 ！ 我 個 小兒 ！
1310, 男 (M/男), 0, 哦 ～ 呢 位 你 令郎 ！
1311, 梁醒波 (M/男), 0, 失禮 ！
1312, 男 (M/男), 0, 確 係 呀 一表人才 喎 ！
1313, 梁醒波 (M/男), 0, 一 …… 一貌堂堂 㗎 ！
1314, 梁醒波 (M/男), 0, 所以 噉 咧 ！ 我 娶 新抱 呢 ， 我 就要 多 啲 嫁妝 嘅咧 ！
1315, 男 (M/男), 0, 要 呀 ……
1316, 梁醒波 (M/男), 0, 阿雲 呀 ！
1317, 羅劍郎 (M/男), 0, 做 咩 呀 ？ 爸爸 ！
1318, 梁醒波 (M/男), 0, 同 阿… … 黃 小姐 傾 下 偈 吖 ！ 吓 ？ 去 吖 ！
1319, 梁醒波 (M/男), 0, 阿雲 呀 ！ 唏 ！ 乜 你 噉 嘅 面口 啫 ？ 呢 個 黃 翁 大把 錢 㗎 ……
1320, 羅劍郎 (M/男), 0, 佢 大把 錢 係 佢 嘅 事幹 ， 關 我 咩 事 啫 ？
1321, 梁醒波 (M/男), 0, 唓 ！ 噉 唔啱 嘅 ……
1322, 鄭文霞 (F/女), 0, 老爺 呀 ！ 有 位 畢 太 嚟 搵 你 呀 ！
1323, 梁醒波 (M/男), 0, 畢 太 ？ 邊個 ？
1324, 陳立品 (F/女), 0, 呀 ！ 梗係 我 同 你哋 小姐 做 媒人 嗰 個 畢 太 定 嘞 ！
1325, 梁醒波 (M/男), 0, 哈 ！ 係 ！ 你 快 啲 同 我 招呼 住 佢 先 呀吓 ！
1326, 梁醒波 (M/男), 0, 嚟 …… 快 啲 陪 阿黃 小姐 坐下 至 得㗎 ！
1327, 梁醒波 (M/男), 0, 嚟 …… 坐低 嘛 ！ 黃 小姐 ！ 斟 多 啲 嫁妝 ！ 傻仔 ！
1328, 梁醒波 (M/男), 0, 隨便 坐 呀 ！ 黃 翁 ！
1329, 陳立品 (F/女), 0, 梁 老爺 ！ 呢 位 就係 畢 太 嘞 ！
1330, 梁醒波 (M/男), 0, 呀 …… 畢 太太 ！ 請 過 去 小廳 嗰便 坐 呀 ！
1331, 陳立品 (F/女), 0, 過 去 坐 喎 ！
1332, 梁醒波 (M/男), 0, 請 ……
1333, 梁醒波 (M/男), 0, 阿阿 阿奀 ， 你 快 啲 叫 小姐 落樓 ， 吓 ！
1334, 梁醒波 (M/男), 0, 坐 …… 阿… … 畢 太太
1335, 梁醒波 (M/男), 0, 你 見 過 我 個 小 女 未 呀 ？
1336, 女 (F/女), 0, 未 噃 ！
1337, 梁醒波 (M/男), 0, 哦 …… 未 見 過 呀 ？ 吓 ？ 喔 ！ 我 個 小 女 ， 好 靚 㗎噃 ！ 唔 係 話 自己 讚 呀 ， 利是 嗰 層 我 …… 要 多 啲 得 噃 ！
1338, 女 (F/女), 0, 唔 緊要 ！ 若果 我 個 仔 鍾意 ， 點 話 點 好 喇 ！
1339, 梁醒波 (M/男), 0, 哦 ～ 你 見 到 呀 ， 包 你 鍾意 ！ 包 你 鍾意 ！ 吖 ！ 嚟 嘞 嚟 嘞 ！ 嚟 嘞 ！ 阿 …… 萍 呀 ？ 落 嚟 落 嚟 ！
1340, 小燕飛 (F/女), 0, 咩 事 呀 ， 爸爸 ？
1341, 梁醒波 (M/男), 0, 誒 ～ 過 嚟 見 阿畢 太太 吖 ！ 呢 個 我 嘅 小女 ！
1342, 女 (F/女), 0, 係 噃 ！ 阿梁 小姐 真係 生 得 靚 噃 ！
1343, 梁醒波 (M/男), 0, 靚 就 靚 ！ 所以 佢 嘅 禮金 ， 我 特別 要 多 啲 㗎 ！ 嚟 …… 阿萍 ！ 過 嚟 叫 畢 生 ！ 唏 ！ 呢 ……
1344, 梁醒波 (M/男), 0, 嚟 …… 叫 阿 ， 畢 少爺 吖 ！ 吓 ……
1345, 小燕飛 (F/女), 0, 咩 好 呀 ， 我 唔 叫 ！
1346, 女 (F/女), 0, 乜 噉 呀 ！ 咪 咁 冇 禮貌 得㗎 ！
1347, 小燕飛 (F/女), 0, 我 係 咁 冇禮 㗎嘞 ！
1348, 鄭文霞 (F/女), 0, 老爺 呀 ！ 阿舅 老爺 帶 咗 個 女人 嚟 搵 你 呀 ！
1349, 梁醒波 (M/男), 0, 吓 ？ 哦 …… 嚟 …… 招呼 阿畢 太太 同 阿畢 少爺 坐下 先 ！ 你 兩 位 隨便 坐下 先 呀吓 ！
1350, 高魯泉 (M/男), 0, 大哥 ！
1351, 梁醒波 (M/男), 0, 阿泉 ！ 阿紅 ！
1352, 紅線女 (F/女), 0, 契爺 ！
1353, 梁醒波 (M/男), 0, 阿水 ！ 你 同埋 佢 嚟 呀 ？
1354, 梁醒波 (M/男), 0, 你 嚟 做 咩 呀 ？
1355, 紅線女 (F/女), 0, 嚟 探 你 吖嘛 ！
1356, 梁醒波 (M/男), 0, 你 大 阿紅 嚟 我 屋企 做 咩 呀 ？
1357, 高魯泉 (M/男), 0, 哦 ～ ， 噉 你 叫 我 約 佢哋 嚟 ， 傾 下 啲 婚事 吖嘛 ！ 噉 而家 我 咪 帶 佢 嚟 ， 你哋 當面 傾妥 佢 喇 ！
1358, 梁醒波 (M/男), 0, 你 使乜 帶 佢 嚟 屋企 啫 …… 嚟 咗 屋企 得 嘅 …… 畀 老虎乸 知道 就 冇 命 㗎嘛 ！ 呀 …… 真係 論盡 ！
1359, 梁醒波 (M/男), 0, 你 返 去 先 ！ 你 第日 去 你 處 至 傾 吓 ！
1360, 紅線女 (F/女), 0, 做 咩 啫 ？
1361, 梁醒波 (M/男), 0, 去 喇 ！ 阿水 ！ 同 佢 返 去 喇 ！
1362, 紅線女 (F/女), 0, 我 嚟 得 到 ！ 我 又 唔 跙 住 嘞 ！ 我 一定 要 搞掂 咗 先 跙 ！
1363, 梁醒波 (M/男), 0, 喂 ， 你 同 佢 返 去 吖 ！ 水 ！
1364, 伊秋水 (M/男), 0, 唔 跙 住 好 咧 ……
1365, 梁醒波 (M/男), 0, 去 喇 ！ 吓 ！ 去 喇 ！
1366, 紅線女 (F/女), 0, 我 都 話 唔 跙 嘞 ！
1367, 伊秋水 (M/男), 0, 由 佢 喇 ！ 咪 傾 下 先 喇 ！
1368, 梁醒波 (M/男), 0, □ 傾 啫 ？
1369, 紅線女 (F/女), 0, 係 喇 ！ 契爺 呀 ！ 契娘 呢 ？
1370, 梁醒波 (M/男), 0, 乖乖哋 …… 返 去 喇 ！ 返 去 喇 乖乖哋 ……
1371, 梁醒波 (M/男), 0, 阿水 ……
1372, 梁醒波 (M/男), 0, 唔 好 嚟 嘞 ！
1373, 紅線女 (F/女), 0, 我 都 話 要 等 下 契娘 出 嚟 見 下 㗎 ！
1374, 紅線女 (F/女), 0, 契娘 ！
1375, 伊秋水 (M/男), 0, 契娘 ！
1376, 高魯泉 (M/男), 0, 家姐 ！
1377, 馬少英 (F/女), 0, 做 咩 呀 ， 泉 ？
1378, 馬少英 (F/女), 0, 做 咩 ？
1379, 高魯泉 (M/男), 0, 哦 ～ ， 阿大哥 誒 ……
1380, 馬少英 (F/女), 0, 做 咩 啫 ？
1381, 梁醒波 (M/男), 0, 阿契女 …… □ 嚟 話 問候 下 你 喎 ！
1382, 紅線女 (F/女), 0, 係 呀 ！
1383, 馬少英 (F/女), 0, 哦 ～ 噉 都 幾 乖 ！ 契女 ！ 坐 吖 坐 吖 ！
1384, 梁醒波 (M/男), 0, 呀 …… 唔 使 坐 嘞 ！ 係咪 吖 ？ 佢 話 唔 坐 嘞 ， 話 返 去 屋企 有 事 ……
1385, 紅線女 (F/女), 0, 唔 係 啫 ， 契娘 ， 我 唔 跙 住 ！ 我 想 同 阿契爺 傾 下 我 嘅 婚事 。
1386, 馬少英 (F/女), 0, 同 你 傾 婚事 ？
1387, 梁醒波 (M/男), 0, 唔 係 唔 係 ……
1388, 馬少英 (F/女), 0, 唔 係 同 邊個 呀 ？
1389, 梁醒波 (M/男), 0, 傾 下 我哋 阿雲 幾 婚事 啩 ？
1390, 羅劍郎 (M/男), 0, 媽媽 ！ 呢 趟 爸爸 估 到 嘞 ！ 阿紅 係 冇 錯 係 嚟 傾 我 嘅 婚事 呀 ！
1391, 梁醒波 (M/男), 0, 吓 ？ 乜 阿紅 真係 嚟 傾 …… 你 嘅 婚事 ？
1392, 羅劍郎 (M/男), 0, 係 ！ 爸爸 ！ 我 同 阿紅 行 咗 好 耐 㗎嘞 ！ 不過 我 而家 先 正 講 畀 你 聽 之嘛 ！ 係 呀 ！
1393, 梁醒波 (M/男), 0, 吓 ！ 唔 係 啩 ？
1394, 紅線女 (F/女), 0, 係 呀 ！ 契爺 ！ 我 同 阿雲哥 感情 真係 發展 到 隨時 都 可以 訂 得 婚 㗎嘞 ！ 吓 ？
1395, 梁醒波 (M/男), 0, 冇 嘞 ！ 冇 嘞 ！
1396, 馬少英 (F/女), 0, 你 做 咩 啫 ？
1397, 梁醒波 (M/男), 0, 冇 …… 冇 晒 嘞 ！ 冚辦爛 冇 晒 嘞 …… 心碎 嘞 ！
1398, 小燕飛 (F/女), 0, 爸爸 呀 …… 爸爸 ， 唔 爭 在 我 都 講 埋 畀 你 知 嘞 ！ 阿水哥 呀 ， 係 我 最好 嘅 朋友 ……
1399, 梁醒波 (M/男), 0, 吓 ？ 咪 嘢 …… 又 阿水 呀 ？
1400, 伊秋水 (M/男), 0, 係 呀 ！ 契爺 ！
1401, 梁醒波 (M/男), 0, 吓 ？
1402, 伊秋水 (M/男), 0, 如果 你 係 唔 反對 嘅 話 呢吓 ， 我 隨時 都 可以 同 佢 定婚 嘅啫 ！
1403, 羅劍郎 (M/男), 0, 阿爸爸 ！ 我 相信 你 唔 會 反對 我 同 阿紅 嘅 婚事 喇嘛 ！
1404, 紅線女 (F/女), 0, 係 囉 ！ 爸爸 ！ 我 相信 你 都 唔 會 反對 我 同 阿水哥 結婚 啩 ？
1405, 梁醒波 (M/男), 0, 唔 得 ……
1406, 馬少英 (F/女), 0, 做 咩 嘢 唔 得 啫 ！ 佢哋 自己 鍾意 嘅 咪 由 佢 囉 ！
1407, 梁醒波 (M/男), 0, 你 知 咪 嘢 吖 ？ 佢 兩 個 冇 錢 㗎 ， 佢哋 ！
1408, 男 (M/男), 0, 喂喂喂 ！ 梁 翁 呀 ？ 係 呀 ， 原來 你 令 郎 □ 都 經已 有 愛人 㗎嘞 ！ 我哋 都 無謂 喺處 多 講 喇 ！ 走 罷嘞 ！
1409, 梁醒波 (M/男), 0, 阿… … 黃 翁 ！
1410, 男 (M/男), 0, 哎 ～ 唔 使 多 講 ……
1411, 梁醒波 (M/男), 0, 喂 …… 阿黃 翁 ， 坐 一陣 先 喇 ！
1412, 梁醒波 (M/男), 0, 噉 你 話 點 吖 ……
1413, 女 (F/女), 0, 阿梁 生 ！ 我哋 都 跙 嘞 ！
1414, 梁醒波 (M/男), 0, 哦 …… 乜 又 跙 埋埋 呀 ？ 坐 陣 添 吖咧 ！ 吓 ？
1415, 梁醒波 (M/男), 0, 安樂 喇 ！ 安樂 嘞 ！ 兩 個 財神 都 畀 你哋 趕走 嘞 喎 ！
1416, 眾 (X/不明), 0, 哈 ……
1417, 梁醒波 (M/男), 1, 哎吔 ！ 激奀 我 呢 個 新 新抱 ， 偏 是 吾 契女 ， 當初 追 過 㗎嘞 ， 當初 嗰 啲 媒婆 ， 原來 是 佳婿 ， 重重 錯 真 不妥 。
1418, 伊秋水 (M/男), 1, 重 要 快 啲 斟妥 噃 ， 於 今 呢 又 如何 ， 如 若 不允 ， 又 從頭道破 ！ 問 你 又 如何 呀 ！
1419, 梁醒波 (M/男), 1, 心急 無 言 奈 佢 唔 何 ， 哎吔 正 大泡和 ！ 完全 係 我 傻 ！
1420, 紅線女 (F/女), 1, 你 自尋 煩 一 愛 多多 ， 睇 你 點 收科 ， 既然 往日 曾 做錯 ， 喂 ！ 你 須 防 今朝 涴 ！ 你 難 瞞 住 老婆 ！
1421, 羅劍郎 (M/男), 1, 爹爹 有 罪過 ， 還要 早 答應 我 ， 兒 婚姻 女 婚姻 良緣 成真 唔 錯 ！
1422, 小燕飛 (F/女), 1, 叫 聲 爹爹 快 順 我 ， 情鴛 毋 另 配錯 ！
1423, 馬少英 (F/女), 1, ? 大家?    ? 快?    ? 斟妥?    ? ！?    ? 點解?    ? 你?    ? 重?    ?  ?   ? ！?
1424, 梁醒波 (M/男), 1, 哎吔 我 做 錯 ！ 哎吔 我 做 錯 ！
1425, 小燕飛 (F/女), 1, 若果 知錯 ， 就 成全 兩 對 公婆 ！
1426, 梁醒波 (M/男), 1, 耐 唔 何 ！ 逼 收科 ！ 你哋 何妨 卿卿我我 ！
1427, 小燕飛 (F/女), 1, 儂 共 哥 ， 噉 就 儂 共 哥 。
1428, 眾 (X/不明), 0, 嚟 喇 我們 拍拖 ～ 鴛侶 恩恩愛愛 收科 ， 大家 大家 都 好 過 ！
1429, 高魯泉 (M/男), 0, 阿… … 大哥 呀 ！ 事 我 就 同 你 做 妥 嘞 ！
1430, 梁醒波 (M/男), 0, 做 咩 呀 ？
1431, 高魯泉 (M/男), 0, 噉 錢 呢 ？
1432, 梁醒波 (M/男), 0, 呀 ！ 錢 ？
1433, 高魯泉 (M/男), 0, 係 囉 ！
1434, 梁醒波 (M/男), 0, 冇 交易 ！
