Id, Artist, Type, Text
1, 劉克宣 (M/男), 0, 振聲 呀 ！
2, 林家聲 (M/男), 0, 良叔 ， 飲茶 嘞 ！
3, 劉克宣 (M/男), 0, 你 斟茶 畀 我 飲 呀 ， 你 就 唔 好 咳 喇 ！
4, 劉克宣 (M/男), 0, 你 咳 咗 啲 微菌 入 晒 啲 茶 道 ， 噉 我 飲 咗 你 杯 茶 ， 咪 即係 我 都 要 變 肺癆 ？ ！
5, 林家聲 (M/男), 0, 你 估 我 想 咳 㗎咩 ？ 自從 我 嗰 次 失手 之後 ， 呢 ， 就 畀 佢哋 打 成 我 噉樣 嘞 ！
6, 不明 (X/不明), 0, 哦 ！ 三兩 下 都 捱 唔 起 ， 而家 話 我哋 打 親 佢 喎 ， 大哥 ！
7, 劉克宣 (M/男), 0, 哼 ！ 噉 你 而家 見 點 呀 ？
8, 林家聲 (M/男), 0, 我 覺得 一 咳 起 上嚟 ， 呢道 就 痛 ！
9, 劉克宣 (M/男), 0, 嗯 ？ 熱氣 都 唔 定 啫 ！
10, 林家聲 (M/男), 0, 唔 係 咧 ， 蘇 ， 你 不如 畀 啲 錢 我 ， 睇 下 醫生 ， 去 照 下 個 肺 喇 ！
11, 劉克宣 (M/男), 0, 哼 ！ 阿聲 ！
12, 劉克宣 (M/男), 0, 我 執 你 返嚟 養 ， 養 大 你 呢 ， 就 希望 你 幫 我 手 搵世界 嘅 …… 哼 ， 你 睇 你 個 衰樣 吖 ， 一啲 精神 都 冇 呀 ！
13, 劉克宣 (M/男), 0, 我 實在 唔 嫌 你 食 貴 啲 米 呀 ， 都 已經 唔 講 咁 多 嘞 ！
14, 劉克宣 (M/男), 0, 你 重 問 我 攞 錢 添 ！ 唏 ！
15, 劉克宣 (M/男), 0, 你 啲 噉 嘅 嘢 真係 神憎鬼厭 討厭 討厭 ， 躝 返 入去 工人房 ， 咪 阻 住 我 ！ 嚟 …… 吓 ！ 夫 ……
16, 不明 (X/不明), 0, 四 。
17, 不明 (X/不明), 0, 大哥 ！ 我 睇 呢 個 病君 都 唔 幫 得 你 幾 耐 手 …… 不如 我哋 轉 下 方針 ， 搵 個 女仔 ， 用 舉娼 嚟 出馬 ！
18, 劉克宣 (M/男), 0, 噉 都 好 喎 ， 吓 ？ 係 喎 ！ 噉 就 邊道 都 搵 女人 ！
19, 林沃 (M/男), 0, 呀 ！ 我 諗起 嘞 ！ 呢 ！ 時時 同 我哋 借 錢 嗰 個 女仔 呢 ， 個 樣 生 得 唔 錯 㗎 ！ 扮 起 上嚟 真係 好 大體 㗎 ！
20, 劉克宣 (M/男), 0, 唔 知 佢 肯 唔 肯 制 呢 ！ 吓 ？
21, 林沃 (M/男), 0, 哦 …… 想 辦法 出 綽頭 坤 佢 嚟 ！
22, 劉克宣 (M/男), 0, 哦 ， 噉 你 即管 想 下 辦法 喇 ！ 吓 ？
23, 南紅 (F/女), 0, 姨媽 呀 ， 姨媽 ！ 啲 藥 煲 好 飲 得 㗎嘞 ！ 嚟 吖 ！ 我 扶 起 你 飲 ！
24, 南紅 (F/女), 0, 姨媽 ， 姨媽 ！ 你 見 點 呀 ？ 姨媽 ！
25, 梁淑卿 (F/女), 0, 我 …… 好 辛苦 呀 ！
26, 南紅 (F/女), 0, 姨媽 ！ 不如 我 請 個 西醫 返嚟 同 你 打 枝 針 喇 ！ 打 咗 針 你 就 舒服 㗎嘞 ！ 吓 ？
27, 梁淑卿 (F/女), 0, 我 都 病 咗 幾 多 月 嘞 ！ 醫 到 窮窮掘掘 ， 你 為咗 服侍 我 ， 又 冇 返工 ！ 你 邊道 有 錢 請 西醫 吖 ！
28, 南紅 (F/女), 0, 不如 我 又 去 洪叔 商量 下 喇 ！
29, 梁淑卿 (F/女), 0, 唔 …… 好 嘞 ！ 你 借 埋 咁 多 貴利 ， 將來 你 點樣 還 得 甩 呢 ？ 姨媽 個 病 ， 都 係 唔 會 好 㗎嘞 ！
30, 南紅 (F/女), 0, 姨媽 ！ 你 千祈 唔 好 噉 講 ！
31, 南紅 (F/女), 0, 呢 十 幾 年 嚟 ， 你 捱 盡 嚟 養 大 我 ， 我 就算 捱 到 死 去 借 貴利 ， 我 都 要 搵 個 西醫 嚟 睇 下 你 我 至 心息 嘅 ！
32, 南紅 (F/女), 0, 呀 ！ 不如 我 而家 去 咖啡檔 搵 阿洪叔 ， 你 安心 喺 道 抖 下 喇 ， 吓 ！
33, 梁淑卿 (F/女), 0, 阿紅 ！ 你 唔 好 去 ！ 我 而家 好 辛苦 ， 你 搵 到 醫生 返嚟 ， 我 都 怕 死 嘞 ！
34, 南紅 (F/女), 0, 姨媽 ！ 姨媽 ！ 你 唔 會 死 㗎 ！ 你 唔 死 得 㗎 ！ 我 唔 畀 你 死 ！ 嗚 ……
35, 梁淑卿 (F/女), 0, 阿紅 ！ 阿姨媽 都 係 唔 得 㗎嘞 ！
36, 梁淑卿 (F/女), 0, 我 而家 嘅 心願 ， 就係 希望 你 將來 見 返 你 阿媽 蘭香 ， 你 母女 團聚 我 就 死 都 死得眼閉 嘞 ！
37, 南紅 (F/女), 0, 噉 …… 噉 佢 點 認得 我 呀 ？
38, 梁淑卿 (F/女), 0, 因為 你 個 腳板 ， 就 有 粒 黑痣 ！
39, 梁淑卿 (F/女), 0, 你 阿媽 就 叫 慣 你 個 名 叫做 蝦女 ！
40, 梁淑卿 (F/女), 0, 你 而家 京紅 個 名 ， 你 大個 咗 ， 阿姨媽 幫 你 改 㗎咋 ！
41, 梁淑卿 (F/女), 0, 阿紅 ， 你 要 生生性性 ， 帶眼識人 呀 ！
42, 南紅 (F/女), 0, 吖 ！ 姨媽 …… ！
43, 林沃 (M/男), 0, 哼 ！ 阿紅 ！ 條 老嘢 瓜柴 嗱 ？
44, 南紅 (F/女), 0, 洪叔 ！
45, 林沃 (M/男), 0, 喂 ！ 你 死人 就 你 嘅 事 ， 你 欠 我 嘅 錢 幾 時 還 ？
46, 南紅 (F/女), 0, 洪叔 ！ 我 阿姨媽 都 醫 到 窮 ， 醫 到 絕 至 死 㗎 ！ 我 而家 邊道 有 錢 還 畀 你 吖 ？ 我 而家 重 想 同 你 借 個 錢 ， 嚟 執葬 埋 佢 添噃 ！
47, 林沃 (M/男), 0, 哼 ！ 舊數 都 未 清 ， 又 想 借 啲 添 ！ 噉 你 第日 點 還 ？
48, 南紅 (F/女), 0, 洪叔 ！ 我 話 過 以後 做牛做馬 ， 我 都 連本帶利 還 返 畀 你 嘅 ……
49, 林沃 (M/男), 0, 噉 你 想 借 幾 多 吖 ？
50, 南紅 (F/女), 0, 我 …… 我 想 再 借 三 百 文 添 ！
51, 林沃 (M/男), 0, 三 百 文 咁 多 ？ 我 就 冇 嘞 ！
52, 南紅 (F/女), 0, 洪叔 ， 唔該 你 幫忙 想 下 辦法 喇 ！
53, 林沃 (M/男), 0, 不如 我 同 我 大哥 借 畀 你 喇 ！ 不過 佢 有 條件 㗎喎 ！
54, 南紅 (F/女), 0, 咩 條件 呀 ？
55, 林沃 (M/男), 0, 佢 要 你 同 佢 打 返 一 年 工 ！ 還清 呢 筆 債 嘅 ！
56, 南紅 (F/女), 0, 只要 有 錢 同 我 執葬 我 阿姨媽 ， 你 點 話 點 好 喇 ！
57, 林沃 (M/男), 0, 好 喇 ！ 我 去 攞 畀 你 喇 ！ 不過 你 要 依 口齒 得 喎 ！ 一 搞掂 你 姨媽 嘅 身後事 呢 ， 你 就 即刻 跟 我 上工 㗎嘞 ！
58, 南紅 (F/女), 0, 得 嘞 ！ 唔該 晒 你 呀 ！ 洪叔 ！
59, 林沃 (M/男), 0, 係 噉 喇 ！
60, 南紅 (F/女), 0, 哦 ！
61, 林沃 (M/男), 0, 大哥 ！ 嚟 咗 嘞 ！
62, 劉克宣 (M/男), 0, 呀 …… 就係 佢 呀嘛 ？ 哼 …… 人 都 生 得 幾 精乖 嘅 …… 吓 ？ 佢 姓 咩 呀 ？
63, 林沃 (M/男), 0, 哦 ～ 佢 叫做 趙京紅 ！
64, 劉克宣 (M/男), 0, 又 係 姓 趙 㗎 ？
65, 林沃 (M/男), 0, 係 ！
66, 劉克宣 (M/男), 0, 噉 我 又 係 姓 趙 ， 噉 就 大家 老宗 ， 噉 你 唔 使 客氣 ！ 吓 ！ 你 坐 吖 ！ 隨便 坐 吖 ！
67, 南紅 (F/女), 0, 唔 使 坐 嘞 ！
68, 林沃 (M/男), 0, 係 囉 ！ 阿紅 ！ 我 老闆 ， 好好 人士 㗎 ！ 你 有 咩 事 ， 即管 同 佢 講 吖 ！
69, 南紅 (F/女), 0, 趙 先生 ， 我 好 多謝 你 借 咗 咁 多 錢 畀 我 ！
70, 南紅 (F/女), 0, 你 嘅 條件 ， 阿洪叔 已經 講 晒 畀 我 聽 嘞 ！
71, 南紅 (F/女), 0, 我 而家 就係 嚟 上工 嘅 ， 你 有 咩 事 做 ， 你 即管 交帶 喇 ！
72, 劉克宣 (M/男), 0, 嗯 ， 我 要 教 你 一 門 手藝 ， 你 至 幫 到 我 手 㗎 ！
73, 南紅 (F/女), 0, 教 我 咩 手藝 呢 ？
74, 劉克宣 (M/男), 0, 哦 ！ 呢 本 手藝 學熟 咗 搵 好 多 錢 㗎 ！
75, 南紅 (F/女), 0, 噉 㗎 ？
76, 劉克宣 (M/男), 0, 哎 ， 不過 呢 門 手藝 呢 ， 唔 係 咁 輕易 教人 嘅 ， 唔 係 自己人 我 唔 教 嘅 ， 因為 佢 學熟 咗 之後 呢 ， 佢 一 出去 就 搵錢 㗎嘞 ！ 所以 我 ……
77, 林沃 (M/男), 0, 所以 …… 你 考慮 下 先至 教 阿紅 ， 係咪 呢 ？
78, 劉克宣 (M/男), 0, 喀 …… 係 嘞 …… 你 得 嘅 ……
79, 南紅 (F/女), 0, 嘿嘿 ， 阿紅 呀 ， 我 大哥 借 咁 多 錢 畀 你 ， 執葬 你 阿姨媽 ， 係 你 嘅 恩人 嚟㗎 ！
80, 南紅 (F/女), 0, 不如 你 契 咗 佢 做 契爺 ， 等 佢 早日 教曉 你 一 門 手藝 ， 咪 可以 快 啲 還清 啲 債 畀 佢 囉 ！
81, 南紅 (F/女), 0, 哦 ！ 唔 得 㗎 ！ 我 咁 窮 ， 高攀 唔 起 嘅 ……
82, 劉克宣 (M/男), 0, 哦 ～ 冇 所謂 嘅 ！ 我 唔 嫌棄 咪 得 囉 ！ 係咪 呀 ？ 做 咗 自己人 嘞 ， 噉 我 教 呢 門 手藝 你 呢 ， 噉 我 至 放心 㗎嘛 ， 嗯 ？
83, 林沃 (M/男), 0, 係 囉 ！ 叫 聲 契爺 喇 ！ 叫 喇 ！
84, 南紅 (F/女), 0, 契爺 ！
85, 劉克宣 (M/男), 0, 嗯 …… 乖 呀 ……
86, 劉克宣 (M/男), 0, 好 嘞 ！ 噉 就 第日 呢 ， 我 請飲 ， 正式 上契 ！
87, 林沃 (M/男), 0, 大哥 呀 ？ 千祈 唔 好 少 咗 我 嗰 份 喎 ！
88, 劉克宣 (M/男), 0, 係 ！ 梗 係 喇 ！ 個個 兄弟 都 請 晒 ！
89, 南紅 (F/女), 0, 契爺 呀 ？ 誒 ～ 你 教 畀 我 嗰 門 係 咩 手藝 嚟㗎 ？
90, 劉克宣 (M/男), 0, 嗯 …… 得得 ！ 我 叫 人 教 你 嘅 ， 吓 ！
91, 劉克宣 (M/男), 0, …… 紅 ， 而家 就係 我 契女 ， 以後 你 就 盡心 教 佢 啲 初步 嘅 手藝 ， 嗯 ？
92, 劉克宣 (M/男), 0, 阿紅 呀 ， 噉 你 今後 呢 ， 你 用心 學 晒 啲 初步 嘅 手藝 先 ， 你 好 完 之後 呢 ， 我 再 教 你 ！ 噉 就 得 嘞 ！
93, 南紅 (F/女), 0, 呀 ！ 聲哥 呀 ？ 我 好 蠢 㗎 ！ 請 你 多多 指點 我 至 好 呀 ！
94, 林家聲 (M/男), 0, 我 啲 功夫 ， 就算 畀 你 學 晒 ， 都 係 冇用 嘅 …… 呢 ， 你 契爺 ， 就嚟 會 將 啲 秘訣 ， 教 晒 畀 你 㗎嘞 ！
95, 南紅 (F/女), 0, 契爺 呀 ？ 噉 我 幾 時 開始 學 呀 ？
96, 劉克宣 (M/男), 0, 誒 ， 嗯 ， 噉 你 住 落 先 ， 住 落 兩三 日 就 學 喇 ！
97, 劉克宣 (M/男), 0, 吓 ！ 嗯 ， 噉 你 啲 衣服 ， 唔 得 呀 ， 你 啲 衫褲 ， 等 契爺 聽日 帶 你 去 公司 ， 試 過 晒 啲 新 衫褲 畀 你 着 ！ 嗯 ？
98, 林沃 (M/男), 0, 阿紅 呀 ， 契爺 對 你 唔 錯 啩 ？ 喀 ……
99, 李香琴 (F/女), 0, 媽 ！
100, 俞明 (M/男), 0, 媽 呀 ？ 日 …… 又 試 熨 成 籮 衫 嗱 ？ 等 …… 我 嚟 幫 你 熨 吖 ！
101, 李香琴 (F/女), 0, 唏 ！ 唔 使 ！ 大福 ！ 乜 你 今日 咁 得閒 呀 ？
102, 俞明 (M/男), 0, 哦 …… 我哋 老細 嫁 妹 ， 噉 就 放 半日 假 ， 噉 就 得閒 囉 ！
103, 俞明 (M/男), 0, 阿… … 媽 …… 第日 我 出 到 糧 有 錢 呢 ， 我 …… 同 你 睇 下 戲 ， 食 下 嘢 吖嗱 ！
104, 李香琴 (F/女), 0, 唏 ！ 第日 先 喇 ！ 阿媽 鬼 咁 多 功夫 做 ， 做 極 都 做 唔 掂 ！ 第日 先 喇 ！
105, 俞明 (M/男), 0, 呢 啲 係 眼見 功夫 ， 好 …… 容易 啫 ！ 等 …… 我 嚟 ， 我 …… 同 你 用 新法 嚟 熨 ！ 吓 …… 等 我 嚟 ！
106, 俞明 (M/男), 0, 吖 ……
107, 李香琴 (F/女), 0, 咩 事 呀吓 ？
108, 俞明 (M/男), 0, 冇 事 ！
109, 李香琴 (F/女), 0, 哎吔 ！ 大福 ！ 唏 ！ 乜 你 咁 論盡 㗎吓 ！ 你 都 大 唔 透 噉樣 ！ 噉 你 點 出去 搵食 呀 ？
110, 俞明 (M/男), 0, 冇 嘢 ！ 冇 嘢 阿媽 ！
111, 李香琴 (F/女), 0, 有冇 淥 親 呀吓 ！
112, 俞明 (M/男), 0, 冇 ！
113, 李香琴 (F/女), 0, 唏 ！ 論盡 你 吖 ， 真係 ……
114, 南紅 (F/女), 0, 聲哥 呀 ， 我 等 咗 咁 耐 ， 你 都 唔 教 我 ， 你 係咪 唔 歡喜 教 我 啫 ？
115, 林家聲 (M/男), 1, 唏 ！ 大好 明珠 棄 濁流 ， 花 插 在 牛糞 ， 惜花者 卻 為 你 心 憂 ！
116, 南紅 (F/女), 1, 自愧 愚蠢 不堪 教 ， 令 你 懷 愁 ！
117, 林家聲 (M/男), 1, 我 願 細心 向學 從頭 ！
118, 南紅 (F/女), 1, 吓 ？ 何以 你 願 學 下流 ？ 我 難 明 用意 ， 點解 學 下流 ？ 望 哥 解釋 免 令 我 心 憂 ！
119, 林家聲 (M/男), 1, 哼 ！ 我 教 你 學 剪綹 ， 專 去 偷 ！ 訓練 妹 你 成為 扒手 咋 ！
120, 南紅 (F/女), 1, 吓 ！ 實在 難 接受 ， 我 唔 願 學 咁 下流 賤格 必 出醜 ！
121, 林家聲 (M/男), 1, 唏 ！ 你 咁 糊塗 羅網 自投 ！
122, 南紅 (F/女), 1, 皆因 我 來 借款 ， 願 服從 教授 ， 不解 聲哥 你 自甘 習 下流 ， 論 前事 痛 心頭 ！
123, 南紅 (F/女), 1, 佢 响 街邊 執 我 ， 養育 成 人 便 無 自由 ， 苦苦 逼 我 練 下流 ！ 服從 全 為 把 恩 酬 ！
124, 南紅 (F/女), 0, 聲哥 ！ 你 既然 知道 打荷包 係 犯法 嘅 ， 點解 你 又 同埋 佢哋 蛇鼠一窩 ？
125, 林家聲 (M/男), 0, 當時 我 細個 ！ 唔 識 想 ！ 噉 咪 跟 埋 佢哋 去 扒 嘢 囉 ！
126, 林家聲 (M/男), 0, 收尾 我 漸漸 識諗 ！ 我 覺悟 ！ 所以 我 時時 都 借 啲 倚 ， 就 唔 肯 落手 ！
127, 林家聲 (M/男), 0, 點 知 佢哋 話 我 冇用 ， 討厭 我 ， 時時 對 我 拳打腳踢 噉 ！
128, 林家聲 (M/男), 0, 你 睇 下 ！ 我 畀 佢哋 打 到 ， 而家 剩 返 半 條 人命 ！
129, 南紅 (F/女), 0, 噉 你 重 唔 離開 佢哋 ！
130, 林家聲 (M/男), 0, 唏 ！ 佢 嘅 爪牙 有 咁 多 ！ 入 得 佢 嘅 圈套 ， 唔 係 咁 容易 甩身 㗎 ！
131, 南紅 (F/女), 0, 噉 我 而家 喺 佢 嘅 勢力 範圍 之下 ， 咪 好 危險 ！
132, 林家聲 (M/男), 0, 噉 就係 嘞 ！
133, 南紅 (F/女), 0, 我哋 大家 都 同病相憐 ， 要 想 個 辦法 至 得 呀 ！
134, 林家聲 (M/男), 0, 而家 噉 ， 惟有 見一步行步 ， 慢慢 至 打算 係喇 ！
135, 林家聲 (M/男), 0, 呀 ！ 唔 得 ！ 我 係噉倚 都 要 教 你 幾 下 ， 唔 係 一陣 阿叔 返 到 嚟 ， 你 冇 得 向 佢 交待 㗎 ！
136, 南紅 (F/女), 0, 嗯 ！ 我 唔 學 打荷包 ！
137, 林家聲 (M/男), 0, 喂 ！ 你 要 學 下 至 得 吖 ！ 你 唔 學 噉 點 交待 呢 ？
138, 南紅 (F/女), 0, 唔 學 呀 ！
139, 林家聲 (M/男), 0, 嚟 吖 …… 嚟 喇 ！
140, 南紅 (F/女), 0, 唔 學 ……
141, 林家聲 (M/男), 0, 嚟 …… 行開 嚟 吖 ！
142, 南紅 (F/女), 0, 唔 好 咧 ！
143, 林家聲 (M/男), 0, 咪 咁 扭紋 喇 ！ 嚟 吖 …… 快 啲 喇 ！
144, 劉克宣 (M/男), 0, 做 乜 嘢 ？ 做 咩 嘢 喺 道 ？
145, 林家聲 (M/男), 0, 阿叔 ！ 我 唔 係 教 佢 囉 ！
146, 劉克宣 (M/男), 0, 你 教 咗 佢 嗱 ？
147, 劉克宣 (M/男), 0, 佢 教 咗 你 下話 ？ 埋 嚟 做 畀 我 睇 下 ！
148, 劉克宣 (M/男), 0, 埋 架 ！ 嚟 吖 ！
149, 南紅 (F/女), 0, 哦 ！
150, 劉克宣 (M/男), 0, 唏吔 ！
151, 劉克宣 (M/男), 0, 你 個 衰仔 你 話 ！ 噉樣 教 法 點 搵食 呀 ？
152, 南紅 (F/女), 0, 契爺 ！ 你 千祈 唔 好 打 阿聲哥 呀 ！ 唔 係 佢 唔 肯 教 我 ， 係 我 唔 肯 學 啫 ！
153, 劉克宣 (M/男), 0, 吓 ？ 你 唔 肯 學 ？ 哼 ！ 你 記 唔 記得 同 我 借 錢 ， 話 幫 我 一 年 手 ， 乜 嘢 都 肯 做 㗎噃 ！
154, 南紅 (F/女), 0, 我 以為 嚟 你 呢道 做工 ， 就算 掃地 、 煮飯 ， 咩 辛苦 嘅 嘢 我 都 做 ！ 但係 要 我 做 犯法 嘅 事 我 就 唔 做 㗎嘞 ！
155, 林家聲 (M/男), 0, 契爺 ……
156, 劉克宣 (M/男), 0, 牙尖嘴利 ， 係咪 你 ？ 哼 ！ 鬍鬚洪 ！
157, 林沃 (M/男), 0, 係 ！
158, 劉克宣 (M/男), 0, 你 帶 佢 嚟 嘅 ！ 你 搞掂 佢 ！
159, 林沃 (M/男), 0, 阿紅 ！ 而家 肉隨砧板上 ， 唔到 你 唔 學 㗎喎 ！
160, 南紅 (F/女), 0, 我 點 都 唔 學 ！
161, 劉克宣 (M/男), 0, 唔 學 呀嘛 ？ 你 搞掂 佢 ！ 搞掂 佢 ！
162, 林沃 (M/男), 0, 阿紅 ！ 你 究竟 學 唔 學 ？
163, 南紅 (F/女), 0, 我 唔 學 ！
164, 林沃 (M/男), 0, 好 ！ 畀 啲 八大八小 你 歎 下 ！ 行 ！
165, 南紅 (F/女), 0, 吖 ！
166, 林家聲 (M/男), 0, 唔 好 呀 ！
167, 林沃 (M/男), 0, 行 呀 ……
168, 南紅 (F/女), 0, 我 唔 學 呀 ……
169, 林沃 (M/男), 0, 學 唔 學 呀 ？
170, 南紅 (F/女), 0, 吖 …… 哎吔 ……
171, 林沃 (M/男), 0, 咁 硬頸 ！ 打死 你 ！ 學 唔 學 …… 重 唔 學 喎 ……
172, 林家聲 (M/男), 0, 阿叔 ！ 你 叫 佢哋 唔 好 打 佢 喇 ！ 唔 好 打 佢 喇 ！ 哎 你 噉 就算 打死 咗 佢 ， 都 係 無濟於事 㗎 ！ 阿叔 ！
173, 劉克宣 (M/男), 0, 唔 打 佢 就 點 肯 學 ？
174, 林家聲 (M/男), 0, 阿… … 阿叔 ， 至多 我 入去 負責 ！ 勸 到 佢 肯 幫 你 手 係喇 ！
175, 劉克宣 (M/男), 0, 哦 ！ 你 勸 到 佢 肯 ？ 吓 ？
176, 林家聲 (M/男), 0, 係 ……
177, 劉克宣 (M/男), 0, 哦 ！ 如果 佢 唔 學 ， 我 打 到 佢 死 為止 㗎 ！
178, 林家聲 (M/男), 0, 哦 ……
179, 劉克宣 (M/男), 0, 去 喇 ！
180, 林家聲 (M/男), 0, 哦 ！
181, 林沃 (M/男), 0, 畀 啲 嘢 佢 睇 ！
182, 劉克宣 (M/男), 0, 鬍鬚洪 ！ 沙塵超 出 嚟 ！
183, 林沃 (M/男), 0, 哼 ！
184, 林家聲 (M/男), 0, 紅 …… 哎吔 ！ 陰公 嘞 ！ 打 成 你 噉 ！
185, 南紅 (F/女), 0, 哎吔 ……
186, 林家聲 (M/男), 0, 唏 ！ 阿紅 ！ 到 而家 噉 ， 你 要 見步行步 至 得 㗎嘞 ！ 如果 唔 係 ， 阿叔 嗰 份 人 ， 佢 真係 打死 你 都 有 之 㗎 ！
187, 南紅 (F/女), 0, 我 點 都 唔 做 呢 件 事 嘅 。
188, 林家聲 (M/男), 0, 唏 ， 阿紅 ， 你 聽 我 說話 喇 ！ 你 當 住 順 下 我 意 喇 ， 好 嘛 ？ 將來 如果 有 機會 嘅話 ， 我 一定 帶 埋 你 ， 一齊 離開 呢道 ！
189, 南紅 (F/女), 0, 吓 ？
190, 林家聲 (M/男), 0, 係 ！
191, 南紅 (F/女), 0, 將來 有 機會 ， 我哋 一齊 離開 呢 一 道 ？
192, 林家聲 (M/男), 0, 係 囉 ！ 你 聽 我 說話 喇 ！ 吓 ， 出去 …… 出去 見 阿叔 喇 ！
193, 不明 (X/不明), 0, 哎吔 ！ 做 咩 呀 ？
194, 劉克宣 (M/男), 0, 去 喇 ！ 嗯 ？
195, 南紅 (F/女), 0, 誒 ……
196, 劉克宣 (M/男), 0, 喂 ！ 你 一間 兩 個 搞掂 咗 呀吓 ， 就 去 千宮夜總會 搵 我 ！ 吓 ？
197, 劉克宣 (M/男), 0, 嚟 吖 ！ 重 唔 去 ？
198, 俞明 (M/男), 0, 好聲 ！ 點 呀 點 呀 ？
199, 南紅 (F/女), 0, 唔 緊要 ！
200, 林家聲 (M/男), 0, 買 咗 飛 未 呀 ？
201, 南紅 (F/女), 0, 哦 ！ 未 呀 ！
202, 林家聲 (M/男), 0, 咁 多 人 ， 幾 時 輪 得 嚟 吖 ！ 飲 枝 汽水 先 喇 ！
203, 俞明 (M/男), 0, 兩 張 ！
204, 俞明 (M/男), 0, 哦 ！ 嗯 ！ 哈 ！ 我 銀包 …… 哈 ！ 我 銀包 呢 ？
205, 男 (M/男), 0, 我 點 知 呀 ？
206, 俞明 (M/男), 0, 我 唔 見 咗 銀包 呀 ！
207, 俞明 (M/男), 0, 老友 呀 ！ 我 就 畀 人 打 咗 個 荷包 ！ 頭先 你 企 喺 我 身邊 ！ 你 有冇 打 ……
208, 林家聲 (M/男), 0, 喂 …… 你 講 說話 小心 啲 噃 ！ 你 即係 話 我 打 咗 你 荷包 喇 ！ 睇 下 我哋 個 樣 ， 係咪 打荷包 至 得 㗎 ？ 如果 打 咗 你 荷包 ， 重 唔 跙 咗 咩 ？
209, 俞明 (M/男), 0, 我 問 下 啫 ！ 使乜 咁 惡 呀 ！
210, 俞明 (M/男), 0, 大姑娘 ， 你 有冇 打 到 我 個 荷包 呀 ？
211, 南紅 (F/女), 0, 喂 ！ 哈 ！ 你 求先 眼甘甘 噉 望 住 我 ， 我 都 唔 知 幾 嬲 你 㗎嘞 ！ 你 有冇 見 我 打 過 你 個 荷包 吖 ？
212, 俞明 (M/男), 0, 噉 就 冇 見 到 呀 ……
213, 南紅 (F/女), 0, 噉 唔 係 ？
214, 林家聲 (M/男), 0, 唏 ！ 噉 重 講 咁 多 做 咩 嘢 啫 ？ 周圍 搵 下 喇 ！
215, 俞明 (M/男), 0, 搵 下 ？ 搵 下 呀 ？
216, 林家聲 (M/男), 0, 係 嘞 ！
217, 俞明 (M/男), 0, 荷包 呀 ……
218, 男 (M/男), 0, 做 咩 事 呀 你 ？
219, 俞明 (M/男), 0, 我 唔 見 咗 銀包 呀 ！
220, 男 (M/男), 0, 你 點 唔 見 咗 㗎 ？
221, 俞明 (M/男), 0, 我 咪 睇 女仔 ， 噉 就 唔 見 咗 嘞 ！
222, 俞明 (M/男), 0, 幸災樂禍 呀 ， 你哋 呀 …… 唔 見 銀包 呀 ！ 陰公 呀 ！
223, 男 (M/男), 0, 咩 事 呀 ？
224, 俞明 (M/男), 0, 我 唔 見 咗 銀包 囉 ！
225, 男 (M/男), 0, 差人 嚟 嘞 ！
226, 男 (M/男), 0, 咩 事 呀 ？
227, 俞明 (M/男), 0, 先生 ！ 我 唔 見 咗 個 銀包 ！
228, 男 (M/男), 0, 你 銀包 有 咩 喺道 呀 ？
229, 俞明 (M/男), 0, 有 二 百 文 响道 嘅 …… 係 我 事頭 叫 我 交數 ， 而家 唔 見 咗 呀 ！ 哎 ， 慘 嘞 ！ 呢 道 實 炒 炒 炒魷魚 嘞 ！
230, 男 (M/男), 0, 唔 使 喊 …… 你 叫 咩 名 呀 ？
231, 俞明 (M/男), 0, 我 叫做 趙大福 ！
232, 男 (M/男), 0, 阿福 吖嘛 ？
233, 俞明 (M/男), 0, 係 ！
234, 男 (M/男), 0, 係 邊處 住 呀 ？
235, 俞明 (M/男), 0, 幾雲天 第 三 街 石屋 ！
236, 男 (M/男), 0, 有 二 百 文 喺道 吖嘛 ！ 係咪 呀 ？
237, 俞明 (M/男), 0, 唔 好 問 嘞 ！ 實 炒 …… 炒魷魚 嘞 。
238, 男 (M/男), 0, 吓 ！ 跟 我 返去 警局 喇 ！
239, 俞明 (M/男), 0, 我 冇 犯事 ……
240, 男 (M/男), 0, 報案 咋嘛 …… 嚟 喇 …… 一定 要 呀 …… 跟 我 嚟 喇
241, 林家聲 (M/男), 0, 走 嘞 ！
242, 南紅 (F/女), 0, 哦 ！
243, 林家聲 (M/男), 0, 幾 錢 呀 ？
244, 不明 (X/不明), 0, 五 毫子 ！
245, 林家聲 (M/男), 0, 哦 ！
246, 不明 (X/不明), 0, 多謝 呀 ！
247, 南紅 (F/女), 0, 聲哥 呀 ……
248, 林家聲 (M/男), 0, 嗯 ？
249, 南紅 (F/女), 0, 你 見 唔 見 求先 嗰 個 人 幾 可憐 呀 ！ 冇 咗 啲 錢 佢 就 冇 嘢 做 㗎嘞 ！
250, 南紅 (F/女), 0, 唏 ！ 我 本來 自己 都 唔 願 郁手 㗎嘞 ！ 點 知 阿契爺 自己 落手 ！ 噉 我哋 而家 點 呢 ？
251, 林家聲 (M/男), 0, 唔 係 嘞 ！ 我哋 搵 返 阿叔 先 ！ 如果 一 有 機會 嘞 ！ 就 偷 返 佢 嚟 畀 返 人 喇 ！
252, 南紅 (F/女), 0, 噉 都 好 ！
253, 南紅 (F/女), 0, 你 記 唔 記得 佢 地址 呀 ？
254, 林家聲 (M/男), 0, 我 記得 ！
255, 南紅 (F/女), 0, 嗯 ！
256, 林家聲 (M/男), 0, 叔 ！
257, 南紅 (F/女), 0, 契爺 ！
258, 劉克宣 (M/男), 0, 你 兩 個 點解 嚟 得 咁 遲 ？
259, 林家聲 (M/男), 0, 哦 ！ 我哋 等 車 吖嘛 ！
260, 不明 (X/不明), 0, 兩 位 ！ 搵 啲 咩 飲 下 呢 ？
261, 林家聲 (M/男), 0, 誒 ， 橙汁 吖 ！
262, 不明 (X/不明), 0, 好 ！ 兩 杯 ！
263, 劉克宣 (M/男), 0, 阿紅 ！
264, 南紅 (F/女), 0, 吓 ？
265, 劉克宣 (M/男), 0, 頭先 你 係咪 好 驚 嘅 ……
266, 劉克宣 (M/男), 0, 脤 做 呢 啲 嘢 呀 ， 第 一 呢 ， 就要 定 ， 第 二 呢 ， 就要 把握 時間 ， 失手 就 失 機會 㗎嘞 ！
267, 劉克宣 (M/男), 0, 知 唔 知 呀 ？ 你 要 學 下 我 ， 三兩 下 手勢 ， 嗱 ！ 噉 就 返 咗 嚟 嘞 ！
268, 林家聲 (M/男), 0, 你 就 梗 係 唔 同 喇 ！ 阿叔 ！ 嗱 ， 阿紅 呀 ， 你 以後 呢 ， 要 畀 啲 心機 學 至 得 㗎 ！
269, 不明 (X/不明), 0, 老趙 ！
270, 劉克宣 (M/男), 0, 嚟 咗 好 耐 呀 ？
271, 不明 (X/不明), 0, 大哥 ， 好 嘛 ？
272, 劉克宣 (M/男), 0, 好 ……
273, 劉克宣 (M/男), 0, 阿聲 、 阿紅 ！ 叫 世伯 ！
274, 眾 (X/不明), 0, 世伯 ！
275, 不明 (X/不明), 0, 哦 ～ 阿聲 咁 高大 嘞吓 ？ 呀 ！ 呢 位 紅 小姐 ……
276, 劉克宣 (M/男), 0, 喔 ！ 趙京紅 ！ 係 我 新 契女 ！
277, 不明 (X/不明), 0, 哦 …… 老趙 ！ 哈 ！ 你 眼光 唔 錯 ！ 哈 ！ 確 靚 呀吓 ！
278, 南紅 (F/女), 0, 哦 ！ 世伯 ！ 你 過獎 啫 ！
279, 劉克宣 (M/男), 0, 阿紅 ！ 世伯 睇起 你 呢 ， 你 有 機會 嘞 ！
280, 劉克宣 (M/男), 0, 世伯 係 大名鼎鼎 嘅 珠寶商 ， 我 以後 都 唔 做 呢 啲 嘢 ， 我 都 跟 住 世伯 撈世界 嘞 ！
281, 劉克宣 (M/男), 0, 嗱 ！ 你哋 畀 心機 呀 ！ 世伯 一定 栽培 你哋 嘅 ！ 吓 ！
282, 林家聲 (M/男), 0, 係 囉 ！ 世伯 ， 有 乜 嘢 ， 就 帶挈 下 我哋 喇 ！
283, 不明 (X/不明), 0, 哈 …… 後生仔 ， 只要 你 肯 做 ！ 大把 機會 嘅 ！ 吓 ！
284, 劉克宣 (M/男), 0, 記住 嘞 ！ 吓 ！
285, 不明 (X/不明), 0, 
286, 不明 (X/不明), 0, 喔 ！ 兩 啤 白蘭地 ！
287, 不明 (X/不明), 0, 喔 ！
288, 劉克宣 (M/男), 0, 飲 喇 …… 吓 ！
289, 不明 (X/不明), 0, 唔 使 客氣 ！ 唔 使 客氣 ！ 吓 ！
290, 劉克宣 (M/男), 0, 係 嘞 ！ 音樂 起 嘞 ！ 你 兩 個 唔 出去 玩 呀 ？
291, 林家聲 (M/男), 0, 唔 識 跳舞 呀 ！ 阿叔 ！
292, 南紅 (F/女), 0, 唔 好 嘞 ！
293, 劉克宣 (M/男), 0, 哦 ……
294, 劉克宣 (M/男), 0, 哦 ！ 係 ！ 世伯 最 鍾意 人哋 唱 嘢 嘅 ！ 你 兩 個 上去 唱 支 嘢 畀 世伯 聽 下 ！ 好 唔 好 ？
295, 林家聲 (M/男), 0, 我 邊道 識 唱 嘢 㗎 ？
296, 劉克宣 (M/男), 0, …… 周時 你 兩 個 唱 得 好好 聽 㗎 ！ 世伯 鍾意 聽 㗎 ！ 吓 ， 嗱 ！  □□隊  ！ 喂 ！ 嚟 ……
297, 不明 (X/不明), 0, 係 囉 ！ 唱 支 嘢 吖 ！
298, 不明 (X/不明), 0, 咩 事 呀 ？
299, 劉克宣 (M/男), 0, 筆 …… 紙 ……
300, 不明 (X/不明), 0, 好 ……
301, 劉克宣 (M/男), 0, 嚟 …… 宣佈 ， 宣佈 呀吓 ！ 佢 兩 位 唱 嘢 ！
302, 不明 (X/不明), 0, 好 ！
303, 劉克宣 (M/男), 0, 呀 ！ 拎 啲 酒 ， 上 音樂臺 ， 請 各位 飲 ！
304, 不明 (X/不明), 0, 好 ……
305, 劉克宣 (M/男), 0, 唱 畀 世伯 聽 ！ 吓 ？
306, 林家聲 (M/男), 1, 行 快 啲 喇喂 ！
307, 南紅 (F/女), 1, 行 快 啲 喇喂 ！
308, 林家聲 (M/男), 1, 良宵 笙歌 美妙 好 跳舞 ，
309, 南紅 (F/女), 1, 建立 友誼 就 跳舞 ，
310, 林家聲 (M/男), 1, 尋 開心 快樂 要 跳舞 ，
311, 南紅 (F/女), 1, 種植 愛情 就 跳舞 ，
312, 林家聲 (M/男), 1, 嗱 ！ 扭腰 扭腰 猛擰 猛擰 ，
313, 南紅 (F/女), 1, 常 使 青春不老 ，
314, 林家聲 (M/男), 1, 行 快 啲 喇喂 ！
315, 南紅 (F/女), 1, 通通 都 跳 扭腰舞 ，
316, 林家聲 (M/男), 1, 同 渡 歡樂 無 煩惱
317, 不明 (X/不明), 0, 喂 ， 子良 呀 ， 阿聲 同 阿紅 ， 真係 夠 醒目 嘞 ！ 我哋 可以 利用 佢 嚟 分批 同 我哋 帶 啲 白嘢 ， 掩 人哋 嘅 耳目 ， 一定 過 到 骨 嘅 ！
318, 劉克宣 (M/男), 0, 所以 我 帶 佢 兩 個 嚟 畀 你 睇 下 ， 如果 你 認為 得 嘅呢吓 ， 噉 實行 得 佢 兩 個 幫手 ， 喂 ！ 以後 我 跟 住 你 搵食 㗎嘞 ！
319, 南紅 (F/女), 1, 難得 歌音 美妙 傾 細訴 ，
320, 林家聲 (M/男), 1, 有 義 有 情 易 呷醋 ！
321, 南紅 (F/女), 1, 雙方 敬重 恩愛 到 老 ！
322, 林家聲 (M/男), 1, 種下 愛情 賴 跳舞 ，
323, 南紅 (F/女), 1, 千金一刻 ， 繼續 猛擰
324, 林家聲 (M/男), 1, 情 印 芳心 心 鼓舞 ， 行 近 啲 喇喂 ！ 打令 ！
325, 南紅 (F/女), 1, 行 近 咗 喇喂 ！ 打令 ！
326, 不明 (X/不明), 0, 吖 ！ 你 兩 個 唱 得 真係 好 嘞 ！
327, 劉克宣 (M/男), 0, 好嘢 好嘢 ！
328, 不明 (X/不明), 0, 虛 ！ 真係 好聲 ， 飲杯 ， 飲杯 ……
329, 劉克宣 (M/男), 0, 飲杯 ……
330, 劉克宣 (M/男), 0, 世伯 讚 你哋 好 呀 ！
331, 南紅 (F/女), 0, 唔 客氣 ！
332, 不明 (X/不明), 0, 哎 ！ 伙記 ！ 攞 多 個 啤 嚟 添 ！
333, 不明 (X/不明), 0, 好 ！
334, 劉克宣 (M/男), 0, 阿聲 、 阿紅 ！ 我 同 阿世伯 有 啲 嘢 傾 下 ， 噉 你 兩 個 冇 乜 事 ， 返 去 先 ！ 吓 ！
335, 林家聲 (M/男), 0, 誒 …… 呀 ！ 阿紅 呀 ！
336, 南紅 (F/女), 0, 吓 ？
337, 林家聲 (M/男), 0, 不如 我哋 同 阿世伯 飲 一 杯 ， 然後 先至 返 去 ， 好 嘛 ？
338, 南紅 (F/女), 0, 好 呃 ！
339, 林家聲 (M/男), 0, 飲杯 呀 ！ 世伯 ！
340, 不明 (X/不明), 0, 好 …… 呀 ！
341, 林家聲 (M/男), 0, 阿叔 ！
342, 劉克宣 (M/男), 0, 哦 ！ 飲杯 ……
343, 劉克宣 (M/男), 0, 大光哥 ！
344, 林甦 (M/男), 0, 吓 ？
345, 劉克宣 (M/男), 0, 生意 順利 ！
346, 林甦 (M/男), 0, 順利 ！
347, 劉克宣 (M/男), 0, 順利 呀 ！ 喀 ……
348, 劉克宣 (M/男), 0, 飲勝 ……
349, 林家聲 (M/男), 0, 阿叔 呀 ？ 我哋 返 去 先 嘞 ！
350, 林家聲 (M/男), 0, 再見 嘞 ！ 世伯 ！
351, 南紅 (F/女), 0, 走 嘞 ！ 世伯 ！
352, 林甦 (M/男), 0, 你 …… 走 㗎嗱 ？ 吓 ？
353, 劉克宣 (M/男), 0, 噉 我哋 單 生意 ！ 一於 噉 做 ！
354, 林甦 (M/男), 0, 一於 噉 做 ……
355, 劉克宣 (M/男), 0, 係 嘞 ……
356, 劉克宣 (M/男), 0, 嗯 ？ 我 隻 銀包 呢 ？ 喂 ？
357, 林甦 (M/男), 0, 銀包 ？ 呢 個 咪 銀包 囉 ！
358, 劉克宣 (M/男), 0, 唔 係 ！ 我 嗰 隻 銀包 呀 ！
359, 劉克宣 (M/男), 0, 吖 ！ 一定 係 個 衰女 攞 咗 去 嘞 定 ！
360, 林甦 (M/男), 0, 有 幾 多 錢 喺處 㗎 ？
361, 劉克宣 (M/男), 0, 有 兩 張 紅底 㗎 ！
362, 林甦 (M/男), 0, 唏吔 ！ 呢 啲 小意思 ！ 咪 當 畀 啲 細路哥 買 嘢 食 喇 ！
363, 林甦 (M/男), 0, 重有 呀 ， 你 都 唔 好 追咎 呀 ， 氹 下 佢 歡喜 ， 噉 佢 容易 同 我哋 做事 吖嘛 ！
364, 林甦 (M/男), 0, 以後 我 同 你 嘅 嘢 咪 易 辦 囉 ！
365, 俞明 (M/男), 0, 打 咗 我 個 荷包 呀 ……
366, 李香琴 (F/女), 0, 大福 ！ 你 點 會 咁 論盡 畀 人 打 咗 個 荷包 㗎 ！
367, 俞明 (M/男), 0, 哎吔 ！ 我 點 知 呀 ？ 最 衰 我 對 眼 㗎嘞 ！ 我 對 眼 呀 ， 好 睇 唔 睇 ……
368, 李香琴 (F/女), 0, 做 咩 啫 ？
369, 俞明 (M/男), 0, 睇 女仔 ！ 哎吔 ！ 我 睇 得 個 女仔 嚟 ， 我 畀 人 擉 咗 個 荷包 去 都 唔 知 呀 ！
370, 李香琴 (F/女), 0, 噉 呢 次 死 喇 ！ 點 吖 ！
371, 俞明 (M/男), 0, 媽 ， 媽 ， 你 ， 你 有冇 錢 呀 ？ 有 錢 畀 啲 我 ， 還 返 畀 個 老細 ！
372, 李香琴 (F/女), 0, 阿媽 邊道 有 吖 ！ 抄 勻 個 身 都 唔 夠 五 十 文 ！
373, 俞明 (M/男), 0, 哎吔 ！ 噉 我 死 嘞 ！
374, 李香琴 (F/女), 0, 我 點 可以 同 你 填 返 條 數 吖 ！ 你 唔 好 噉 喇 ！ 阿福 ！ 吓 ！
375, 俞明 (M/男), 0, 媽 呀 ！ 我 個 老細 好 姑寒 嘅 ！ 如果 冇 錢 還 畀 佢 ， 佢 追瘦 我 ……
376, 李香琴 (F/女), 0, 哎吔 ！ 冇 嘞 ， 阿福 ！ 有 事 想 下 辦法 先 喇 ！ 你 唔 好 喊 住 ！
377, 林家聲 (M/男), 0, 請問 ， 趙大福 喺 道 嘛 ？
378, 李香琴 (F/女), 0, 阿福 呀 ？ 有人 搵 你 呀 ！
379, 俞明 (M/男), 0, 吓 ？ 乜 係 你 呀 ？ 大姑娘 ？ 兩 位 ， 搵 我 有 咩 事 呀 ？
380, 南紅 (F/女), 0, 誒 ～ 我哋 執 到 個 銀包 ， 係 唔 係 你 㗎 ？
381, 俞明 (M/男), 0, 係 呀 ！ 係 我 㗎 ！
382, 俞明 (M/男), 0, 媽 ！ 喺 返 道 嘞 ， 啲 銀紙 ！
383, 李香琴 (F/女), 0, 真係 呀 ？
384, 俞明 (M/男), 0, 銀包 銀紙 都 係 道 ！
385, 李香琴 (F/女), 0, 真係 呀 ？ 好 嘞 ！ 好 嘞 ！
386, 李香琴 (F/女), 0, 唏吔 ！ 真係 唔該 晒 兩 位 ！ 請 過 嚟 坐 喇 ！
387, 俞明 (M/男), 0, 唔該 ！ 坐 喇 ！
388, 李香琴 (F/女), 0, 請 坐 喇 ！
389, 李香琴 (F/女), 0, 真係 兩 位 同 我 個 仔 執 返 個 銀包 ， 唔 知 點樣 多謝 你哋 ！
390, 林家聲 (M/男), 0, 哦 ～ 唔 使 多謝 ！ 嗰 個 銀包 ， 係 我哋 經過 戲院 後巷 嘅 時候 執 到 嘅 …… 噉 我 睇 梗 係 嗰 啲 打荷包友 ， 見到 風聲 緊 嘞 ， 噉 就 急急忙忙 抌低 㗎啫 ！
391, 李香琴 (F/女), 0, 噉 梗 係 嘞 ！
392, 李香琴 (F/女), 0, 呀 ！ 係 呢 ， 你 兩 位 ， 點 知 我哋 住 喺 呢道 㗎 ！
393, 南紅 (F/女), 0, 哦 ～ 呢 ， 阿趙 先生 對 警察 講 嘅 時候 ， 我哋 聽到 嘅 ……
394, 林家聲 (M/男), 0, 係 ！
395, 俞明 (M/男), 0, 阿媽 …… 我 都 算 醒目 啩 ？
396, 俞明 (M/男), 0, 哎吔 ！ 我 知道 你 梗 會 飛 返 嚟 我 道 嘅 銀包 ， 銀紙 呀 ， 銀紙 ， 我 知道 你 呀 唔 捨得 我 ， 即係 我 都 唔 捨得 你 㗎 ！
397, 林家聲 (M/男), 0, 伯母 ！
398, 李香琴 (F/女), 0, 吓 ！
399, 林家聲 (M/男), 0, 我哋 走 嘞 ！
400, 李香琴 (F/女), 0, 走 嗱 ？
401, 林家聲 (M/男), 0, 係 囉 ……
402, 俞明 (M/男), 0, 真係 麻煩 你 兩 位 嘞 ！
403, 林家聲 (M/男), 0, 唔 好 噉 講 ！
404, 俞明 (M/男), 0, 唏 ！ 保佑 你 兩 位 生 返 個 好仔 ！
405, 林家聲 (M/男), 0, 誒 ， 你 唔 好 誤會 呀 ！ 我哋 唔 係 ……
406, 李香琴 (F/女), 0, 哎吔 ！ 人哋 未 結婚 ， 咪 亂 講 嘢 喇 ！
407, 俞明 (M/男), 0, 如果 未 結婚 就 ， 恭祝 你哋 快 啲 結婚 ！
408, 李香琴 (F/女), 0, 吖 ！ 係 呢 ， 我 都 未曾 請問 呢 兩 位 貴姓 添 ！
409, 林家聲 (M/男), 0, 喔 ！ 我 叫做 梁振聲 ， 佢 叫做 趙京紅 ！
410, 李香琴 (F/女), 0, 梁 生 ！ 趙 小姐 ！ 得閒 請 嚟 坐 噃 ！
411, 俞明 (M/男), 0, 係 囉 ……
412, 林家聲 (M/男), 0, 我哋 都 走 嘞 ！ 阿 …… 趙 生 ！
413, 李香琴 (F/女), 0, 唔 使 咁 客氣 ， 叫 趙 生 ！ 叫做 大福 得 嘞 ！
414, 林家聲 (M/男), 0, 一樣 啫 ！ 福哥 ！
415, 李香琴 (F/女), 0, 真係 多得 晒 你哋 ！ 得閒 請 嚟 坐 呀吓 ！
416, 林家聲 (M/男), 0, 好好 ……
417, 李香琴 (F/女), 0, 好聲 行 呀 ……
418, 林家聲 (M/男), 0, 再見 嘞 ！
419, 俞明 (M/男), 0, 唔 送 嘞 ！ 好聲 嘞 ……
420, 劉克宣 (M/男), 0, 喂 ！
421, 林沃 (M/男), 0, 係 ！
422, 劉克宣 (M/男), 0, 啲 白火 冚辦爛 放 咗 盒底 嚟 ！ 任 你 邊 個 都 睇 唔 到 嘅 ！
423, 劉克宣 (M/男), 0, 穩陣 非常 ！
424, 劉克宣 (M/男), 0, 如果 走成 呢 條 路 呀 ， 以後 我哋 大家 兄弟 呢吓 ， 坐 喺 道 歎 世界 都 得 㗎嘞 ！
425, 劉克宣 (M/男), 0, 吓話 ？ 胡鬚洪 你哋 幾個 熟口熟面 ， 冇 辦法 叫 你哋 去 嘅 ， 一定 叫 阿聲 同 阿紅 去 ， 你 話 係咪 吖 ？
426, 眾 (X/不明), 0, 穩陣 啲 呀 ！
427, 劉克宣 (M/男), 0, 佢 兩 個 去 穩陣 啲 囉 ！
428, 劉克宣 (M/男), 0, 阿聲 ！
429, 林家聲 (M/男), 0, 吓 ？
430, 劉克宣 (M/男), 0, 嚟 ！
431, 林家聲 (M/男), 0, 咩 呀 阿叔 ？
432, 劉克宣 (M/男), 0, 你 頭先 聽到 我 講 嘅 嘢 ， 係咪 呀 ？ 喀 ……
433, 林家聲 (M/男), 0, 係 ！
434, 劉克宣 (M/男), 0, 聽到 唔 緊要 ！ 噉 就 唔 使 我 再 吩咐 你 囉 ！
435, 劉克宣 (M/男), 0, 一於 噉樣 做 法 ！ 嗱 ！
436, 劉克宣 (M/男), 0, 我 交帶 你 ， 一陣 阿紅 返 嚟 呢 ， 你哋 使 架 車 ， 車 阿紅 去 ， 重 扐 埋 嗰 啲 嘢 ， 就 交 到 梅林 別墅 ， 李大光 世 …… 世伯 ， 知 唔 知 呀 ？
437, 劉克宣 (M/男), 0, 吓 ？ 嗱 ！ 小心 啲 做 呀 ！ 噷 …… 吓 ？
438, 林家聲 (M/男), 0, 阿叔 ！ 我 認為 你 都 係 唔 好 做 呢 啲 噉 嘅 嘢 嘞 ！
439, 林家聲 (M/男), 0, 因為 呢 啲 嘢 ， 不止 為害 社會 ， 簡直 ， 重 緊要 過 打 人 荷包 㗎 ！
440, 林家聲 (M/男), 0, 為咗 你 一 個 人 搵錢 ， 而 害 咗 千千萬萬 嘅 人 ， 就算 將來 你 搵到 錢 ， 都 唔 會 有 好 結果 喇 ， 叔 ！ 叔 呀 ， 你 ， 你 不如 …… 積 返 下 陰德 罷喇 ！
441, 劉克宣 (M/男), 0, 你 講 咩 呀 ， 你 ！ 吓 ？ 哈 ！ 你 呢 個 畜生 你 話 吖 ！ 我 養 大 你 呀 ， 你 教訓 我 ？
442, 林家聲 (M/男), 0, 唔 敢 ！
443, 楊振聲 (M/男), 0, 大哥 ！ 睇 個 情形 ， 佢 會 破壞 你 㗎喎 ！
444, 劉克宣 (M/男), 0, 我 有 分數 ！
445, 劉克宣 (M/男), 0, 人 嚟 ！ 帶 佢 入 房 ！ 行 ！
446, 林家聲 (M/男), 0, 唔 好 呀 ， 阿叔 ！ 你 唔 好 做 呢 啲 嘢 呀 ……
447, 劉克宣 (M/男), 0, 阿超 ！ 嗱 ， 我 話 畀 你 聽 呀 ！ 依家 送貨 嘅 方式 又 唔 同 嘞 ！
448, 劉克宣 (M/男), 0, 唔 能夠 要 阿聲 去 㗎嘞 ！ 等 阿紅 返 嚟 呢 ， 我哋 叫 佢 坐 㗎 的士 去 ！
449, 劉克宣 (M/男), 0, 你 使 架 電單車 ， 跟縱 ！ 吓 ？
450, 楊振聲 (M/男), 0, 係 ！
451, 劉克宣 (M/男), 0, 去 預備 ……
452, 林家聲 (M/男), 0, 救命 呀 ！
453, 南紅 (F/女), 0, 契爺 呀 ！
454, 劉克宣 (M/男), 0, 哦 ！ 阿紅 ！
455, 南紅 (F/女), 0, 嗱 ！
456, 劉克宣 (M/男), 0, 手袋 呀嘛 ？
457, 南紅 (F/女), 0, 係 呀 ！
458, 劉克宣 (M/男), 0, 買 到 嘞嘛 ？
459, 南紅 (F/女), 0, 你 睇 下 ！
460, 劉克宣 (M/男), 0, 哦 ！
461, 劉克宣 (M/男), 0, 哦 ～ 呢 個 手袋 夠 大 夠 靚 嘞 ！ 呀 ～ 啱 嘞 啱 嘞 ！
462, 劉克宣 (M/男), 0, 嗱 我 吩咐 你 ， 我 依家 呢 畀 啲 珠寶 你 ， 就 放 落 個 手袋 ！
463, 劉克宣 (M/男), 0, 扐 啲 珠寶 去 賣 畀 啲 有錢佬 嘅 ， 吓 ！
464, 劉克宣 (M/男), 0, 不過 你 噉 嘅 衫 …… 唔 得 靚 ！ 你 即刻 返 去 換 過 一 件 名貴 啲 嘅 衫 ！
465, 南紅 (F/女), 0, 契爺 ！ 呢 件 衫 咪 得 囉 ！
466, 劉克宣 (M/男), 0, 哎 ！ 你 唔 知 㗎嘞 ！ 你 要 着 得 名貴 啲 ， 噉 啲 珠寶 扐 去 畀 人 睇 呢 ， 至 賣 得 高價 㗎嘛 ， 嗯 ？ 聽 我 話 快 啲 去 ！ 去 喇 ……
467, 南紅 (F/女), 0, 哦 ！
468, 劉克宣 (M/男), 0, 阿紅 ！ 嗱 你 見 喇 ！ 啲 珠寶 冚辦爛 放 晒 入 手袋 ！
469, 劉克宣 (M/男), 0, 你 小心 攜帶 就 得 㗎嘞 ！
470, 劉克宣 (M/男), 0, 你 一 出 門口 呢 就 叫 一 架 的士 ， 車 你 去 梅林 別墅 ， 見到 個 李大光 世伯 ， 交 畀 佢 ， 嗯 ？
471, 南紅 (F/女), 0, 喔 ！ 點解 唔 叫 埋 阿聲哥 同 我 去 呀 ？
472, 劉克宣 (M/男), 0, 哦 ～ 你 唔 知 咩 ？
473, 劉克宣 (M/男), 0, 阿聲 咳 得 咁 緊要 ， 噉 我 見 佢 咁 辛苦 ， 我 畀 咗 一 百 文 佢 睇 醫生 ， 照肺 呀噉 ， 佢 好 耐 至 返 嚟 嘅 ！
474, 劉克宣 (M/男), 0, 你 一 個 人 坐 車 去 得 㗎嘞 ！ 吓 ！ 小心 啲 得 嘞 ！ 冇 事 嘅 ！ 去 喇 ！
475, 南紅 (F/女), 0, 契爺 ！ 你 做 咗 正行 生意 ， 真係 成 個 都 唔 同 晒 嘞 ！ 我 一於 幫 你 帶 去 ！
476, 劉克宣 (M/男), 0, 哎 唔 好 講 咁 多 嘞 ， 即刻 去 嘞吓 ！ 契爺 如果 做 生意 發 咗 達 ， 你 就 矜貴 嘞 ！ 去 嘞 …… 吓 ！
477, 南紅 (F/女), 0, 噉 我 去 嘞 ， 契爺 ！
478, 林家聲 (M/男), 0, 大佬 ， 我 有 啲 緊要 事幹 ， 唔該 同 我 追 住 前面 架 電單車 吖 ！
479, 南紅 (F/女), 0, 呀 ， 前面 做 咩 呢 ， 吓 ？
480, 男 (M/男), 0, 前面 梗 係 有 嘢 阻 住 唔 行 得 嘞 ！
481, 南紅 (F/女), 0, 哦 ！
482, 林家聲 (M/男), 0, 阿紅 ！ 阿紅 呀 ！ 落車 呀 ！
483, 南紅 (F/女), 0, 吓 ？
484, 林家聲 (M/男), 0, 落車 …… 車費
485, 南紅 (F/女), 0, 咩 嘢 呀 ？
486, 林家聲 (M/男), 0, 唏 ！ 你 唔 好 問 咁 多 喇 ！ 你 走 喇 ！ 走 喇 ……
487, 南紅 (F/女), 0, 走 ？
488, 楊振聲 (M/男), 0, 打死 你 條 靚仔 吖嗱 ！
489, 楊振聲 (M/男), 0, 死 喇 ……
490, 林家聲 (M/男), 0, 阿紅 ！ 你 走 呀 ……
491, 楊振聲 (M/男), 0, 走 ！ 打死 你 個 靚仔 ！
492, 林家聲 (M/男), 0, 抌 咗 個 手袋 呀 ！ 抌 咗 佢 ……
493, 楊振聲 (M/男), 0, 救命 呀 ……
494, 男 (M/男), 0, 唏 ！ 咁 論盡 㗎 ！
495, 男 (M/男), 0, 咪 行 住 ！ 嗰 啲 咩 嚟 㗎 ？
496, 楊振聲 (M/男), 0, 手袋 咋嘛 ！
497, 男 (M/男), 0, 畀 我 睇 下 ！ 女人 手袋 嚟 喎 ！
498, 楊振聲 (M/男), 0, 呢 個 手袋 ， 係 頭先 嗰 個 女人 㗎 ！ 我 執 返 過 佢 啫 ！
499, 男 (M/男), 0, 你 識 佢 㗎咩 ？
500, 楊振聲 (M/男), 0, 吓 ？ 唔 …… 識 㗎 ……
501, 男 (M/男), 0, 唔 識 唔 得 ！ 畀 我 ！ 拎 返 警局 ！ 嚟 ！ 重有 呀 ！ 執 返 車呔 ！ 唔 好 阻 住 個 馬路 ！
502, 南紅 (F/女), 0, 呀 ！ 聲哥 ！ 你 冇 咩 事 吖嘛 ？
503, 林家聲 (M/男), 0, 冇 事 ！
504, 南紅 (F/女), 0, 你 求先 做 咩 咁 緊張 啫 ？
505, 林家聲 (M/男), 0, 唏 ！ 你 都 唔 知 危險 嘅 …… 你 手袋 裡面 嗰 啲 呀 ， 係 白粉 嚟㗎 ！
506, 南紅 (F/女), 0, 吓 ？ 白粉 呀 ？
507, 林家聲 (M/男), 0, 嗯 ！
508, 南紅 (F/女), 0, 噉 阿契爺 又 話 轉行 做 咗 珠寶 嘅 ……
509, 林家聲 (M/男), 0, 佢 呃 你 咋嘛 ！
510, 南紅 (F/女), 0, 哦 ～ 原來 佢 利用 我 嚟 偷運 白粉 ！
511, 林家聲 (M/男), 0, 唔 係 你 重 以為 佢 轉 咗 性 ！ 佢 噉樣 販毒 呀 ？ 好 大 罪 㗎 ！
512, 南紅 (F/女), 0, 你 點 知道 佢 嘅 秘密 嚟 話 畀 我 聽 呀 ？
513, 林家聲 (M/男), 0, 唏 ！ 我 聽到 佢哋 講嘢 呀 ！ 唏 ！ 點 知 畀 佢 困 咗 我 喺 黑房 ！
514, 林家聲 (M/男), 0, 好彩 我 走 得 出嚟 咋 ！ 唔 好 講 咁 多 嘞 ！ 我哋 走 罷喇 ！
515, 南紅 (F/女), 0, 哦 ！
516, 南紅 (F/女), 1, 誒 …… 打破 玉龍 彩鳳 飛 ，
517, 林家聲 (M/男), 1, 頓 開 今鎖 呢 蛟龍 離 ，
518, 南紅 (F/女), 1, 逃過 鐵蹄 魔鬼穴 ！
519, 林家聲 (M/男), 1, 天空海闊 呢 任 鳥 飛 囉 ！
520, 南紅 (F/女), 1, 誒 …… 患難 相扶 兩 相依 呢 ！ 感 哥 情 重 呢 ， 護 娥眉 咧 ！ 自愧 難 酬 哥 恩義 ， 為 奴 為 婢 呢 永 相隨 囉 ！
521, 林家聲 (M/男), 1, 誒 …… 患難 交情 兩 心 知 呢 ， 同舟共濟 呢 ， 結 交誼 咧 ！ 紅妹 何須 言 客套 ！ 雙棲 海燕 呢 ， 不 分離 囉 ！
522, 南紅 (F/女), 1, 誒 …… 東皇 蒲柳 結 連枝 呢 ！
523, 林家聲 (M/男), 1, 同甘共苦 呢 ， 愛 不 移 咧 ！
524, 南紅 (F/女), 1, 自力更生 求 生活 ，
525, 林家聲 (M/男), 1, 同 命 鴛鴦 呢 ， 兩 孤兒 囉 ！
526, 南紅 (F/女), 0, 而家 天 快 黑 嘞 ！ 我哋 去 邊道 住 好 呢 ？ 最 衰 嗰 啲 錢 又 喺 晒 我 個 銀包 嗰道 ！ 誒 ！ 你 有冇 錢 呀 ？
527, 林家聲 (M/男), 0, 冇 呀 ！ 我 本來 有 幾 文 嘅 …… 都 畀 埋 的士錢 嘞 ！
528, 南紅 (F/女), 0, 噉 點 呀 ？
529, 林家聲 (M/男), 0, 呀 ！ 不如 我哋 去 景雲村 搵 阿福哥 商量 下 喇 ， 好 嘛 ？
530, 南紅 (F/女), 0, 呀 ！ 噉 都 好 ！
531, 林家聲 (M/男), 0, 嚟 吖 ！
532, 林家聲 (M/男), 0, 伯母 ！
533, 南紅 (F/女), 0, 伯母 ！
534, 李香琴 (F/女), 0, 乜 兩 位 咁 好 嚟 探 下 我 呀 ， 吓 ？
535, 李香琴 (F/女), 0, 福 ！ 係 呀 ！ 我 …… 知 嘞 ！
536, 李香琴 (F/女), 0, 佢 兩 個 就 梗 係 呢邊 附近 旅行 ， 順便 就 嚟 歇 下 腳 囉 ！
537, 林家聲 (M/男), 0, 吓 …… 誒 ……
538, 李香琴 (F/女), 0, 請 坐 喇 …… 請 埋 嚟 坐 吖 ！ 嚟 ！
539, 俞明 (M/男), 0, 坐 喇 ……
540, 李香琴 (F/女), 0, 誒 ， 兩 位 食 咗 飯 未 呀 ？
541, 南紅 (F/女), 0, 誒 …… 未 ……
542, 俞明 (M/男), 0, 喺 道 食 喇 ……
543, 李香琴 (F/女), 0, 噉 啱 嘞 ！ 相請就不如偶遇 ， 喺 道 喫 餐 便飯 喇 ！
544, 李香琴 (F/女), 0, 大福 ！
545, 俞明 (M/男), 0, 呀 咩 呢 ？
546, 李香琴 (F/女), 0, 去 斬料 呀 ！
547, 俞明 (M/男), 0, 斬 ……
548, 李香琴 (F/女), 0, 去 喇 ！ 快 啲 去 斬料 喇 ！
549, 南紅 (F/女), 0, 唔 使 嘞 ！
550, 林家聲 (M/男), 0, 唔 使 客氣 囉 ！ 隨便 咪 得 囉 ！
551, 俞明 (M/男), 0, 坐 吖 ……
552, 李香琴 (F/女), 0, 隨便 坐 喇 ！ 坐 喇 …… 我 而家 去 開飯 先 ， 而家 唔 早 㗎嘞 ！
553, 林家聲 (M/男), 0, 吓 ， 伯母 ， 你 唔 使 咁 急 嘅 …… 我哋 ， 都 唔 使 趕 時間 。
554, 李香琴 (F/女), 0, 欸吔 ！ 唔 係 呀 ！ 呢道 咁 靜 ！ 夜 嗰 頭 你哋 返 出去 市區 ， 唔 方便 㗎 ！
555, 林家聲 (M/男), 0, 伯母 ！ 誒 …… 老實 講 吖 ！ 我哋 喺 道 食 完 餐 飯 ， 重 想 話 喺 道 借宿 一 晚 ， 唔 知 方 唔 方便 呢 ？
556, 李香琴 (F/女), 0, 哦 ～ 你 兩 位 唔 嫌 屈質 就 最好 喇 ， 吓 ？ 呀 ！ 你哋 屋企 唔 掛住 你哋 咩 ？
557, 南紅 (F/女), 0, 老實 同 你 講 吖 ， 伯母 ！ 我哋 ， 而家 無家可歸 呀 ！
558, 李香琴 (F/女), 0, 吓 ？
559, 俞明 (M/男), 0, 唏吔 ！ 買 咗 包 靚嘢 呀 阿媽 ！ 阿媽 ！ 靚嘢 ！ 阿媽 ！ 唏 ！ 坐 喇 ！ 阿媽 ！ 使乜 等 呢 ？ 埋位 呀 ！ 唔 使 等 㗎嘞 ！
560, 李香琴 (F/女), 0, 呀 ， 有 咩 事 ， 一路 食 ， 一路 傾 喇 ！ 唔 緊要 嘅 …… 嚟 ……
561, 俞明 (M/男), 0, 我 去 開飯 嘞 ， 阿媽 ！
562, 李香琴 (F/女), 0, 開飯 喇 ……
563, 李香琴 (F/女), 0, 哦 ～ 原來 你 兩 個 身世 咁 可憐 嘅 ……
564, 李香琴 (F/女), 0, 當日 你哋 咁 冒險 ， 偷 返 個 銀包 返嚟 畀 阿大福 ， 真係 要 唔 知 點樣 多謝 你哋 嘞 ！
565, 李香琴 (F/女), 0, 莫 講 話 喺 道 住 一 晚 吖 ！ 就算 係 長住 ， 都 冇 所謂 嘅 ……
566, 俞明 (M/男), 0, 我 幫 你 裝 飯 ！
567, 林家聲 (M/男), 0, 得 伯母 你 肯 收留 我哋 ， 噉 就 最好 喇 ， 吓 ？
568, 林家聲 (M/男), 0, 不過 …… 我哋 喺 道 住 落 ， 日間 ， 都 要 去 搵 嘢 做 㗎嘞 ！ 一 兩
569, 李香琴 (F/女), 0, 呀 ， 阿大福 呀 ？ 以後 煮飯 就要 煮 多 兩 個 人 飯 嘞 ！
570, 俞明 (M/男), 0, 媽 ！ 而家 我 又 冇 工 做 ， 噉 ， 住 多 兩 個 人 ……
571, 南紅 (F/女), 0, 伯母 …… 你 聽日 都 係 唔 使 煮 我哋 飯 嘞 ！ 我哋 住 一 晚 就 跙 嘞 ！
572, 林家聲 (M/男), 0, 哦 ……
573, 李香琴 (F/女), 0, 阿福 佢 傻頭傻腦 唔 識 講說話 啫 ！ 你 兩 位 唔 好 怪 佢 呀 ， 吓 ！
574, 南紅 (F/女), 0, 唔 係 ……
575, 俞明 (M/男), 0, 真 …… 係 唔好意思 嘞 ， 我 一時 口快快 ， 講錯 咗 說話 ， 怪豬怪狗 都 唔 好 怪 我 呀 ！
576, 林家聲 (M/男), 0, 福哥 ！ 我 點 敢 怪 你 吖 ？
577, 俞明 (M/男), 0, 最好 喇 ！
578, 林家聲 (M/男), 0, 不過 …… 我哋 喺 道 住 ， 驚 住 負累 你哋 啫 ！
579, 李香琴 (F/女), 0, 唔 怕 ～ 咪 住 落 先至 算 囉 ！
580, 俞明 (M/男), 0, 係 呀 ……
581, 李香琴 (F/女), 0, 有手有腳 ， 你 憂 搵 唔 到 兩 餐 咩 ？ 總之 大家 有粥食粥 ！ 有飯食飯 ！ 噉 咪 好 囉 ！ 吓 ？
582, 林家聲 (M/男), 0, 伯母 對 我哋 咁 好 ， 噉 點 吖 ？
583, 俞明 (M/男), 0, 喺 道 喇 ……
584, 南紅 (F/女), 0, 噉 ， 多謝 晒 噃 ！ 伯母 ！
585, 林家聲 (M/男), 0, 多謝 晒 ！
586, 李香琴 (F/女), 0, 唔 使 唔 使 ， 食飯 喇 ！
587, 楊振聲 (M/男), 0, 搲 住 㗎嘞 ， 大哥 ！ 我 搲 㗎嘞 ！ 唏 ！ 我 搏命 搶 返 個 手袋 㗎嘞 ！ 啱啱 差人 就 嚟 到 ， 唏 ， 爭 啲 連 我 都 拉 埋 上 差館 㗎嘞 ！
588, 劉克宣 (M/男), 0, 噉 …… 嗰 個 手袋 呢 ？
589, 楊振聲 (M/男), 0, 手袋 就 差人 拎 咗 返 差館 嘞 ！
590, 劉克宣 (M/男), 0, 差人 拎 咗 返 差館 ？
591, 楊振聲 (M/男), 0, 係 咧 ！
592, 劉克宣 (M/男), 0, 死 畀 你 睇 ……
593, 楊振聲 (M/男), 0, 噉 你 就要 想 辦法 嘞 ， 大哥 ！
594, 楊振聲 (M/男), 0, 想 下 辦法 喇 ！
595, 劉克宣 (M/男), 0, 打 個 電話 畀 大光哥 先 ！
596, 林甦 (M/男), 0, 喂 ！ 我 係 ！ 子良 呀 ？ 咩 事 呀 ？
597, 劉克宣 (M/男), 0, 大光哥 ， 佢 兩 個 走甩 咗 嘞 ， 個 手袋 裡面 嗰 啲 嘢 呢吓 ， 落 咗 去 警方 手上 呀 ， 依家 ！
598, 林甦 (M/男), 0, 吓 ？ 哎 ！ 乜 咁 撞板 㗎 ！ 噉 呢 次 死人 嘞 ！
599, 林甦 (M/男), 0, 喂 …… 你 快 啲 搵 啲 手足 ， 即刻 截 返 阿紅 同 阿聲 兩 個 返 嚟 ！
600, 林甦 (M/男), 0, 若果 唔 係 呢 ， 警方 一 拉 到 佢 ， 佢 梗 供出 我哋 嘅 內幕 ！
601, 林甦 (M/男), 0, 噉 我哋 就 瓜直 㗎喇 ！ 喂 …… 重有 重有 ， 即刻 搬 竇 吓 ！
602, 劉克宣 (M/男), 0, 哦 ！ 好 喇 好 喇 ！ 係 噉 我 照 做 喇 ！
603, 劉克宣 (M/男), 0, 係 …… 哦 …… 係 噉 喇 ！
604, 劉克宣 (M/男), 0, 嚟 ！ 我 吩咐 你哋 幾 個 人 ， 聽日 呢吓 ， 你哋 四圍 去 抄 佢 兩 個 ， 一定 唔 好 畀 佢 兩 個 都 落 在 警方 手上 ， 記得 嘛 ？
605, 眾 (X/不明), 0, 係 ！ 幾大 都 唔 放過 佢哋 ！
606, 劉克宣 (M/男), 0, 快 啲 ！
607, 劉克宣 (M/男), 0, 點解 唔 搲 住 佢 兩 個 呢 ？
608, 李香琴 (F/女), 0, 要 兩 個 時時 幫手 ， 真係 過意 唔 去 呀 ！
609, 南紅 (F/女), 0, 伯母 ！ 你 千祈 唔 好 噉 講 呀 ！ 我哋 兩 個 負累 你 就 真 ！
610, 林家聲 (M/男), 0, 呀 ！ 係 呢 ， 阿福哥 呀 ？
611, 俞明 (M/男), 0, 咩 呢 ？
612, 林家聲 (M/男), 0, 你 又 話 託 人 介紹 我 去 工廠 做工 ？ 點 呀 ？
613, 俞明 (M/男), 0, 哦 ～ 係 呀 ！ 我 已經 搵 我 個 老友 阿大光燈 呀 ， 佢 話 工廠 一 有 位 呢 ， 就 介紹 你 同 我 去 做 添 㗎嘞 ！
614, 林甦 (M/男), 0, 阿福 ！
615, 俞明 (M/男), 0, 呢 ！ 一講曹操，曹操就到 ！ 請 入 嚟 ！ 請 入 嚟 ！
616, 俞明 (M/男), 0, 阿 …… 大光燈 呀 ……
617, 林甦 (M/男), 0, 阿福 ！
618, 俞明 (M/男), 0, 乜 呢 ？
619, 林甦 (M/男), 0, 而家 我 喺 工廠 呢 ， 同 …… 搵 咗 兩 份 工 畀 你哋 做 㗎嘞 ！
620, 俞明 (M/男), 0, 吖 ！ 好 嘞 ！ 聲哥 ！ 真係 好 嘞 ！ 有 嘢 做 嘞 ！
621, 林家聲 (M/男), 0, 噉 真係 唔該 晒 呀 ！
622, 俞明 (M/男), 0, 第 次 請 飲茶 ！
623, 林甦 (M/男), 0, 唔 緊要 ！ 我哋 冇 計 㗎 ！ 嗱 ！ 聽朝早 八 點鐘 ， 你 兩 個 同埋 我 一齊 去 上工 得 㗎嘞 ！
624, 林家聲 (M/男), 0, 好 ……
625, 俞明 (M/男), 0, 多謝 晒 ！ 一於 請 飲茶 ！
626, 林甦 (M/男), 0, 唔 緊要 ……
627, 俞明 (M/男), 0, 再見 嘞 ！ 好聲 行 呀 ……
628, 俞明 (M/男), 0, 真係 好嘢 ！
629, 林家聲 (M/男), 0, 有 工 做 嘞 ！
630, 南紅 (F/女), 0, 聲哥 呀 ？
631, 林家聲 (M/男), 0, 呀 ？
632, 南紅 (F/女), 0, 你 又 成日 咳 ， 身體 又 咁 弱 ， 你 點 捱 得 住 啲 工廠工 吖 ？ 不如 等 我 去 做 罷喇 ！
633, 林家聲 (M/男), 0, 你 點 出 得 去 呀 ？
634, 林家聲 (M/男), 0, 嗰 日 你 抌 咗 個 手袋 ， 嗰 個 警察 執 咗 吖 ！
635, 林家聲 (M/男), 0, 如果 畀 嗰 個 警察 見到 你 呀 ， 佢 會 認出 你 㗎 ！
636, 林家聲 (M/男), 0, 嗰陣時 咪 話 你 帶 白粉 ！ 你 真係 監 都 有 得 坐 呀 ！
637, 南紅 (F/女), 0, 噉 又 係 嘅 …… 但係 你 捱 得 住 至 好 噃 ！
638, 林家聲 (M/男), 0, 唔 怕 嘅 …… 我 得 㗎嘞 ！ 你 睇 下 伯母 ！
639, 林家聲 (M/男), 0, 佢哋 而家 咁 困難 ， 又 多 咗 我哋 兩 個 人 食飯 ， 繃繃緊 㗎咋 ！
640, 林家聲 (M/男), 0, 噉 我 出去 做 下 嘢 嘞 ， 多多少少 都 搵 啲 返嚟 ， 幫補 下 都 好 吖 ！
641, 林家聲 (M/男), 0, 哦 ！
642, 林家聲 (M/男), 0, 福哥 呀 ， 如果 學到 啲 師傅 噉樣 ， 都 搵到 啖 食 㗎喎 ！
643, 俞明 (M/男), 0, 直頭 搵到 啖 食 喇 ！
644, 俞明 (M/男), 0, 師傅 呀 ？ 教 下 我哋 得 嘛 ？
645, 不明 (X/不明), 0, 嚟 吖 ……
646, 林家聲 (M/男), 0, 嘩 …… 等 我 試 下 ！
647, 林家聲 (M/男), 0, 吖 …… 哈 ……
648, 俞明 (M/男), 0, 好嘢 …… 等 我 試 下 ！
649, 林家聲 (M/男), 0, 你 嚟 吖 ！
650, 林家聲 (M/男), 0, 點 呀 ？
651, 俞明 (M/男), 0, 冇 ……
652, 林家聲 (M/男), 0, 嚟 …… 去 喇 ……
653, 俞明 (M/男), 0, 聲哥 ！ 冇 嘢 吖嘛 ！
654, 林家聲 (M/男), 0, 唔 緊要 …… 得 嘞 ！
655, 俞明 (M/男), 0, 等 我 嘞 吖 ！
656, 林家聲 (M/男), 0, 唔 使 ！ 你 去 喇 ！
657, 關仁 (M/男), 0, 幾 多 人 都 畀 你 趕走 晒 ！ 而家 又 話 搵 伙記 嘞喎 ！
658, 關仁 (M/男), 0, 搵 來 搵 去 搵 唔 到 ！ 而家 …… 做 埋 ， 過 幾 日 趕 住 交貨 㗎喇嘛!
659, 關仁 (M/男), 0, 你 睇 搞 到 而家 ！ 要 自己 做 埋 晒 ！ 你 話 幾 辛苦 吖 ！ 唏 ！
660, 女 (F/女), 0, 噉 我 唔 辛苦 呀 ？ 又 要 煮飯 ， 又 要 洗衫 ， 而家 重要 風箱 扯 埋 ！
661, 關仁 (M/男), 0, 你 成日 得 把 口 鬧 人 ， 吖 ， 跙 喇 ！ 快 啲 跙 喇 ！
662, 女 (F/女), 0, 叫 我 跙 ！
663, 關仁 (M/男), 0, 快 啲 扯 個 風箱 呀 ！ 我 聽日 要 交貨 㗎 ！
664, 女 (F/女), 0, 你 交貨 你 嘅 事 呀 ！ 做 到 我 鬼 咁 攰 嘞 ！
665, 關仁 (M/男), 0, 好 嘞 ！ 快 啲 做 ……
666, 林家聲 (M/男), 0, 老闆 ！
667, 關仁 (M/男), 0, 誒 ， 咩 事幹 呀 ？
668, 林家聲 (M/男), 0, 使 唔 使 請 人 幫手 呀 ？
669, 關仁 (M/男), 0, 哦 ！ 你 想 嚟 做 呀 ？ 不過 好 辛苦 㗎喎 ！
670, 林家聲 (M/男), 0, 試 下 喇 ！
671, 關仁 (M/男), 0, 好 喇 …… 你 試 下 先 ！
672, 女 (F/女), 0, 喂 ！ 同 …… 同 佢 㧺 喇 ！ 嗱 你 瞓覺 嘞 ！ 聽日 要 返學 呀 ！
673, 林家聲 (M/男), 0, 誒 …… 老闆 呀 ？
674, 關仁 (M/男), 0, 嗯 ？
675, 林家聲 (M/男), 0, 我 噉 …… 幫 你 做 一 晚 ， 可以 得 幾 多 錢 㗎 ？
676, 女 (F/女), 0, 我哋 請 開 人 五 文 㗎咋 ！
677, 關仁 (M/男), 0, 而家 趕 功夫 嘅 時候 ， 好 喇 ！ 我 畀 夠 你 十 文 喇 ！
678, 林家聲 (M/男), 0, 哦 ……
679, 女 (F/女), 0, …… 正 死佬 呀 ……
680, 關仁 (M/男), 0, 唏 ！ 喺道 吟 ！ 快 啲 喇 ！ 抌扁 佢 喇 ！ 抌 喇 ！
681, 林家聲 (M/男), 0, 抌扁 佢 呀 ？
682, 關仁 (M/男), 0, 大力 啲 抌 喇 ！ 係 嘞 ！ 出力 ！
683, 關仁 (M/男), 0, 出力 喇嘛 ！ 唏 ！ 大力 啲 ！
684, 女 (F/女), 0, 喂 ！ 快 啲 喇 ！ 我 趕 功夫 㗎 ！ 我 而家 已經 畀 咗 雙工 你 㗎嘞 ！
685, 女 (F/女), 0, 哎吔 ！ 你 做 乜 嘢 呀 ？ 抌 喇 ！ 唏吔 ！ 做 咩 嘢 啫 你 ？ 抌 喇 。
686, 關仁 (M/男), 0, 幾乎 連 我 都 抌 埋 ！ 你 冇 咩 事 吖嘛 ？
687, 林家聲 (M/男), 0, 冇 ……
688, 關仁 (M/男), 0, 好 嘞 …… 你 返去 休息 下 先 喇 ！ 吓 ？
689, 關仁 (M/男), 0, 誒 ！ 畀 錢 畀 佢 ！
690, 女 (F/女), 0, 嗱 ！ 你 啲 噉 嘅 功夫 呀 ！ 五 文 都 唔 值 呀 ！
691, 俞明 (M/男), 0, 做 咩 呀 ？
692, 南紅 (F/女), 0, 咩 事 呀 ？
693, 俞明 (M/男), 0, 咳 成 噉 嘅 …… 有 牀 唔 瞓 就 瞓 地下 ！
694, 俞明 (M/男), 0, 聲哥 ！ 你 見 點 呀 ？ 好聲 ！
695, 南紅 (F/女), 0, 聲哥 ……
696, 李香琴 (F/女), 0, 快 啲 飲 啖 熱茶 呀 ！
697, 李香琴 (F/女), 0, 嚟 ！ 飲 啖 熱茶 先 喇 ！
698, 南紅 (F/女), 0, 聲哥 呀 ？ 你 咁 早 去 邊道 啫 ？
699, 林家聲 (M/男), 0, 我 …… 琴晚 …… 過去 對面 嗰 間 鐵舖 ， 同 佢 做 咗 一 晚 功夫 ，
700, 南紅 (F/女), 0, 唏 ！ 你 身體 又 唔 好 ， 你 日頭 做 就 好 喇 ！ 夜晚 都 重要 做 埋 ， 你 點 捱 得 住 啫 ？
701, 林家聲 (M/男), 0, 我 …… 想 話 搵 得 多 啲 得 多 啲 ， 幫 輕 下 伯母 吖嘛 ！
702, 李香琴 (F/女), 0, 唏 ！ 阿良 先生 ， 你 咪 咁 傻 喇 ！ 總之 大家 有粥食粥，有飯食飯 ， 你 唔 使 咁 搏命 嘅 ……
703, 林家聲 (M/男), 0, 我 冇 事 ， 唔 怕 㗎 ， 我 抖 一陣間 ……
704, 李香琴 (F/女), 0, 噉 瞓 低 休息 下 吖 ！
705, 俞明 (M/男), 0, 除 鞋 喇 ！
706, 南紅 (F/女), 0, 哎吔 ！ 好聲 呀 ！
707, 俞明 (M/男), 0, 瞓 下 喇 ！ 瞓 下 喇 ！ 瞓 下 冇 嘢 ！
708, 李香琴 (F/女), 0, 瞓 一陣 喇 ！ 唔 好 諗 咁 多 嘢 嘞 ， 吓 ！
709, 李香琴 (F/女), 0, 趙 姑娘 呀 ， 佢 頭先 咳 得 咁 緊要 ， 你 一陣 要 請 個 醫生 返嚟 同 佢 睇 下 至 得 㗎 ！
710, 南紅 (F/女), 0, 伯母 呀 ， 我 邊道 有 咁 多 錢 吖 ！
711, 李香琴 (F/女), 0, 我 而家 去 交 衫 ， 收到 數 我 都 有 啲 錢 嘅 ……
712, 李香琴 (F/女), 0, 唏 ！ 阿福 呀 ？
713, 俞明 (M/男), 0, 吓 ？
714, 李香琴 (F/女), 0, 快 啲 執好 啲 嘢 喇 ！
715, 俞明 (M/男), 0, 哦 ！
716, 俞明 (M/男), 0, 得 嘞 ……
717, 李香琴 (F/女), 0, 阿福 ， 阿福 ！ 快 啲 熨 咗 套 西裝 ， 人哋 聽日 嚟 攞 㗎嘞 ！
718, 俞明 (M/男), 0, 得 嘞 ！
719, 南紅 (F/女), 0, 伯母 呀 ， 唔 使 嘞 ， 我 熨 喇 ！
720, 李香琴 (F/女), 0, 哦 ！ 噉 我 去 交 衫 嘞吓 ！
721, 南紅 (F/女), 0, 哦 ！
722, 南紅 (F/女), 0, 聲哥 咳 得 咁 緊要 ， 睇 醫生 呀 ， 好 多 錢 㗎 ！
723, 南紅 (F/女), 0, 而家 邊道 搵 到 咁 多 錢 嚟 醫 佢 呢 ？
724, 俞明 (M/男), 0, 阿媽 而家 去 收 洗衫錢 ， 收到 就 有 㗎喇 ！ 你 使乜 擔心 呢 ？
725, 南紅 (F/女), 0, 呀 ！ 福哥 呀 ？
726, 俞明 (M/男), 0, 乜 呀 ？
727, 南紅 (F/女), 0, 我 有 咗 呢 套 西裝 呢 ， 我 就 有 辦法 ， 搵錢 嚟 醫 阿聲哥 嘞 ！
728, 俞明 (M/男), 0, 有 咩 辦法 呀 ？
729, 南紅 (F/女), 0, 你 肯 唔 肯 幫 我 手 吖 ？
730, 俞明 (M/男), 0, 為咗 聲哥 病 ， 就算 叫 我 死 呀 ， 我 都 肯 嘅 …… 你 講 吖 ！
731, 俞明 (M/男), 0, 哈 …… 幾 好 玩 喎 ！ 喂 係 呢 ， 你 契爺 係咪 會 去 夜總會 㗎 ？
732, 南紅 (F/女), 0, 今晚 星期六 ， 佢 梗 去 夜總會 嘅 ！
733, 俞明 (M/男), 0, 一於 噉 話 ！
734, 南紅 (F/女), 0, 嗯 ！
735, 南紅 (F/女), 0, 誒 …… 喂 ！ 嗰道 就係 嘞 ！ 佢哋 而家 落 緊 嚟 㗎嘞 ， 我哋 過去 就 啱 嘞 ！
736, 劉克宣 (M/男), 0, 飲杯 ……
737, 不明 (X/不明), 0, 契爺 ， 契爺 飲杯 呀 ！ 畀 錢 呀 ！
738, 南紅 (F/女), 0, 唔 係 呀 ……
739, 俞明 (M/男), 0, 上車 ！
740, 劉克宣 (M/男), 0, 的士 ！
741, 林家聲 (M/男), 0, 紅 呀 ， 聲哥 個 病 …… 好 咗 好 多 㗎嘞喎 ！
742, 南紅 (F/女), 0, 好 又 點 吖 ？ 幾 百 文 都 已經 用 晒 嘞 ！ 以後 都 唔 知 邊道 有 醫藥費 ？
743, 俞明 (M/男), 0, 唏 ！ 使乜 擔心 吖 ！ 你 嗰 晚 表演 得 幾 精彩 呀 ！
744, 俞明 (M/男), 0, 兩三 下 手勢 咋 ， 就 扒 咗 佢 返嚟 嘞 ！ 唔啱 噉 吖 ！ 一於 幫手 ， 扒 …
745, 俞明 (M/男), 0, 唏 ！ 重 使乜 諗 吖 ？ 實行 向 啲 闊佬 ， 扒 ……
746, 李香琴 (F/女), 0, 阿福 ！ 你 講 話 扒 咩 話 ？
747, 俞明 (M/男), 0, 我 話 扒 ……
748, 俞明 (M/男), 0, 唔 係 呀 阿媽 ……
749, 李香琴 (F/女), 0, 唔 係 吖嗱 ！
750, 李香琴 (F/女), 0, 你 唔 使 唔 認 嘞 ！
751, 李香琴 (F/女), 0, 你哋 講 嘅 嘢 ， 我 冚辦爛 聽到 晒 ！ 人哋 賊性 難改 就 好 閒 啫 ， 你 就 點 同 吖 ！ 衰仔 ！
752, 李香琴 (F/女), 0, 枉 阿媽 ， 日捱夜捱 ， 養 到 你 牛高馬大 ， 希望 你 將來 出人頭地 ， 替 阿媽 出 番 一 啖 氣 ， 點 知 你 學 埋 人哋 三 隻 手 ， 噉 阿媽 重有 咩 希望 呢 ？
753, 李香琴 (F/女), 0, 開講 都 有 話 ， 近朱者赤，近墨者黑 ， 我 要 摑 成 你 個 衰仔 ！
754, 俞明 (M/男), 0, 阿媽 阿媽 ！ 我 唔 敢 嘞 ！ 我 下次 唔 敢 嘞 ！ 阿媽 ！
755, 南紅 (F/女), 0, 伯母 …… 你 唔 好 打 佢 呀 ！ 唔 關 阿福哥 事 㗎 ！ 你 聽 我 解釋 喇 ！
756, 李香琴 (F/女), 0, 解釋 ！
757, 俞明 (M/男), 0, 噉 點 呢 ？
758, 南紅 (F/女), 0, 我哋 快 啲 執 埋 啲 嘢 ， 返去 睇 下 伯母 點 喇 ！
759, 俞明 (M/男), 0, 哦 ！
760, 俞明 (M/男), 0, 媽 …… 唔 好 嬲 囉 ！ 我 …… 斟 過 杯 茶 你 飲 吖 ！
761, 南紅 (F/女), 0, 伯母 ！ 你 聽 我 解釋 喇 ！ 上 星期六 晚 ， 我 係 同 阿福 過去 打荷包 嘅 ……
762, 林家聲 (M/男), 0, 吓 ！ 阿紅 ！ 我 真係 估 唔 到 ， 你 到 而家 ， 都 重 做 返 啲 噉 嘅 嘢 ！
763, 李香琴 (F/女), 0, 開講 都 有 話 ， ” 江山易改，品性難移 ！ ” 呢 句 說話 ， 真係 冇 錯 㗎 ！
764, 林家聲 (M/男), 0, 如果 我 係 早 知道 你 噉樣 搵錢 返嚟 嘅 ， 我 …… 我 就 寧願 唔 睇 醫生 呀 ！
765, 南紅 (F/女), 0, 聲哥 ！ 我 攞 嘅 錢 都 係 阿契爺 㗎咋嘛 ！ 契爺 累 到 你 半 條 人命 ， 我 攞 返 佢 啲 錢 嚟 醫 你 ， 在情在理 都 係 好 應該 㗎 ！
766, 林家聲 (M/男), 0, 噉 雖然 係 啫 ！ 但係 你 唔 應該 帶 埋 福哥 去 吖嘛 ！
767, 俞明 (M/男), 0, 媽 ！ 飲茶 吖 ！
768, 南紅 (F/女), 0, 呢 啲 都 係 我 一時 心急 ， 想 搵錢 嚟 醫 你 嘅啫 。
769, 南紅 (F/女), 0, 伯母 ， 請 你 原諒 我 喇 ！
770, 俞明 (M/男), 0, 媽 …… 阿聲哥 幫 過 我 忙 ！ 我 幫 返 佢 都 好 應該 吖 ！ 我 …… 嗰日 拉 車仔 車 住 阿紅 ， 阿紅 …… 冇 教 過 我 嗰 啲 呀 ， 噉 我 唔 算 係 壞 呀 ！
771, 李香琴 (F/女), 0, 我 唔 信 ！ 佢 點 敢 喺 老虎頭上釘蝨乸 吖 ！
772, 南紅 (F/女), 0, 伯母 ！ 如果 你 唔 信 ， 我 入去 入便 攞 啲 嘢 畀 你 睇 下 吖 ！
773, 南紅 (F/女), 0, 伯母 ！ 你 睇 下 ！ 呢 個 銀包 有 我 契爺 嘅 相 喺道 ， 誒 ！
774, 南紅 (F/女), 0, 你 噉樣 即係 唔 原諒 我 嘅啫 ！ 聲哥 ！ 不如 我哋 執 埋 嘢 ， 跙 罷喇 ！
775, 林家聲 (M/男), 0, 伯母 ！ 我哋 跙 嘞 ！
776, 俞明 (M/男), 0, 媽 ！ 佢哋 話 跙 喎 ！
777, 南紅 (F/女), 0, 吖 ！
778, 林家聲 (M/男), 0, 阿紅 割損 腳 呀 ！ 阿紅 隻 腳 流 好 多 血 呀 ！
779, 林家聲 (M/男), 0, 坐低 先 喇 …… 同 你 止血 ……
780, 南紅 (F/女), 0, 伯母 都 唔 原諒 我 㗎 ， 我哋 跙 罷喇 ！
781, 李香琴 (F/女), 0, 趙 姑娘 ！ 你 唔 好 誤會 ！ 我 …… 我 唔 係 嬲 你 ， 我 …… 嬲 嗰 張 相 個 趙子良 啫 ！
782, 俞明 (M/男), 0, 重有 乜 好 嬲 吖 ！ 搵 嘢 止血 先 吖 ！
783, 李香琴 (F/女), 0, 好 呀 ！ 哎吔 ！ 你 點樣 呀 ？ 呀 ！ 陰公 囉 ！ 阿福 ！ 快 啲 喇 ！
784, 俞明 (M/男), 0, 嚟 嘞 ！
785, 俞明 (M/男), 0, 嗱 ！ 阿媽 ， 同 佢 止 血 先 吖 ！
786, 李香琴 (F/女), 0, 喔 ！
787, 俞明 (M/男), 0, 媽 呀 ？ 同 佢 止 咗 血 未 呀 ？
788, 李香琴 (F/女), 0, 止 咗 嘞 ！
789, 李香琴 (F/女), 0, 趙 姑娘 呀 ？ 你 腳板底 有 粒 痣 ， 痣 旁邊 ， 又 有 笪 嘢 嘅 ……
790, 南紅 (F/女), 0, 我 呢 一 個 秘密 ， 係 我 三姨媽 話 畀 我 聽 ， 係 我 爸爸 掟落 地下 嘅 玻璃杯 割 親 嘅 ……
791, 李香琴 (F/女), 0, 噉 你 阿媽 呢 ？
792, 南紅 (F/女), 0, 我哋 細個 嘅 時候 走 難 ， 我 就 同 我 阿媽 失散 咗 嘞 ！ 我 係 由 我 阿三姨媽 養大 嘅 ……
793, 李香琴 (F/女), 0, 噉 而家 你 三姨媽 呢 ？
794, 南紅 (F/女), 0, 佢 已經 死 咗 嘞 ！
795, 李香琴 (F/女), 0, 噉 …… 噉 你 細個 個 名 係 唔 係 咪 叫做 蝦女 呀 ？
796, 南紅 (F/女), 0, 係 呀 ！
797, 李香琴 (F/女), 0, 蝦女 ！
798, 南紅 (F/女), 0, 伯母 ， 你 點 知 我 細個 時候 名 呀 ？
799, 李香琴 (F/女), 0, 我 就係 你 阿媽 蘭香 嘞 ！ 我 記得 喺 十 六 年 前 ……
800, 梁淑卿 (F/女), 0, 外面 聲氣 好 緊 呀 。
801, 李香琴 (F/女), 0, 哦 ……
802, 劉克宣 (M/男), 0, 阿香 ！
803, 女 (F/女), 0, 爸爸 ！ 爸爸 ！
804, 劉克宣 (M/男), 0, 唏 ！ 乖 嘞 ！
805, 李香琴 (F/女), 0, 捨得 返 嚟 嘞咩 ？
806, 劉克宣 (M/男), 0, 咪 噉 喇 ！ 咩 唔 捨得 返 嚟 啫 ！ 我 時時 都 掛住 你 㗎嘛 ！ 不過 呢排 事務 多 ， 噉 我 想 返 嚟 都 冇 時間 嘅 ……
807, 李香琴 (F/女), 0, 你 咁 好 掛住 我哋 ？ 哼 ！ 你 今日 返 嚟 ， 究竟 有 咩 事 呀 ？
808, 劉克宣 (M/男), 0, 有 啲 緊要事 返 嚟 同 你 商量 下 ！ 你 知 唔 知 呀 ， 呢排 ！ 風聲 就 好 緊 嘞 ！
809, 劉克宣 (M/男), 0, 我 就 想 先 去 香港 ， 打 好 地腳 之後 呢 ， 就 接 你哋 幾 個 落去 ， 你 話 好 唔 好 吖 ？
810, 李香琴 (F/女), 0, 你 真係 有 啲 噉 嘅 心 ？ 如果 係 ， 噉 就 最好 嘞 ！
811, 劉克宣 (M/男), 0, 不過 我 而家 想 去 呀 ， 我 冇 錢 ， 你 畀 住 我 一 千 銀 我 至 郁 得 身 ！
812, 李香琴 (F/女), 0, 吓 ？ 你 要 攞 一 千 文 ？ 我 邊道 有 咁 多 錢 呀 ？
813, 劉克宣 (M/男), 0, 你 乜 冇 呀 ？ 噉 你 啲 私己 去 咗 邊道 呀 ？ 唏 ！
814, 李香琴 (F/女), 0, 哼 ！ 你 重 講 私己 添 ！ 你 唔 知 幾 耐 都 未曾 拎 過 錢 返嚟 做 家用 嘞 ！ 我 邊道 有 錢 吖 ？ 就算 有 錢 ， 我 都 留 返嚟 養 對 仔女 喇 ！
815, 劉克宣 (M/男), 0, 吖 ！ 你 講 得 咁 不近人情 嘅 …… 夫妻上頭 一 千 文 都 唔 信 我 呀嘛 ？
816, 李香琴 (F/女), 0, 我 唔 係 話 唔 信 你 ， 噉 我 真係 冇 錢 吖嘛 ！
817, 劉克宣 (M/男), 0, 我 唔 理 呀 ！ 有 我 就 要 ， 冇 我 就 要 ！
818, 李香琴 (F/女), 0, 冇 噉 你 點 要 呀 ？
819, 劉克宣 (M/男), 0, 賣 咗 對 仔女 我 都 要 呀 ！ 我 話 你 聽 吖 ！
820, 李香琴 (F/女), 0, 你 話 你 有冇 人性 呀 ， 我 幾大 都 唔 畀 你 賣 個 仔 呀 ！
821, 劉克宣 (M/男), 0, 我 冇 人性 呀 …… 行開 ！
822, 李香琴 (F/女), 0, 乜 你 咁 ……
823, 女 (F/女), 0, 哎吔 ！ 好 痛 呀 ！
824, 梁淑卿 (F/女), 0, 哎吔 ！ 陰功 嘞 ， 㓤 親 佢 隻 腳 呀 ！
825, 李香琴 (F/女), 0, 吓 ？ 做 咩 呀 ？
826, 梁淑卿 (F/女), 0, 㓤 親 阿蝦女 隻 腳 呀 ！
827, 李香琴 (F/女), 0, 等 我 睇 下 ！
828, 梁淑卿 (F/女), 0, 哎 ！ 陰功 囉 ！
829, 李香琴 (F/女), 0, 哎吔 ！ 割 到 咁 深 ！ 蝦女 ， 你 見 點 呀 ， 蝦女 ？ 吓 ？ 蝦女 ！
830, 劉克宣 (M/男), 0, 傷 腳趾 呀 ？ 今日 如果 冇 錢 畀 呀 ？ 殺人 都 有份 呀 ！ 話 你 聽 吖 ！
831, 梁淑卿 (F/女), 0, 蘭香 ！ 唔 好 嘈 嘞 ！ 噉 你 咪 畀 佢 囉 ！
832, 李香琴 (F/女), 0, 吓 ？
833, 劉克宣 (M/男), 0, 畀 唔 畀 ？
834, 李香琴 (F/女), 0, 好 喇 ！ 家姐 ， 你 同 我 入 房 ……
835, 李香琴 (F/女), 0, 正 遇 啱 打仗 ， 我 一 個 人 ， 就 唔 帶 得 兩 個 細路哥 咁 多 ， 我 家姐 就 拖 住 你 ， 我 就 拖 住 阿福仔 ， 點知 走難 當中 ， 我哋 就 分散 咗 嘞 ！
836, 李香琴 (F/女), 0, 我 點樣 搵 ， 都 搵 你哋 唔到 ， 噉 我 冇 辦法 ， 惟有 帶 埋 阿福仔 落 香港 喇 ， 呢 十 幾 年 嚟 ， 我 真係 捱 盡 千辛萬苦 ， 我 無時無刻 唔 掛住 你 嘅 ！
837, 南紅 (F/女), 0, 阿媽 ！
838, 李香琴 (F/女), 0, 蝦女 ……
839, 李香琴 (F/女), 0, 阿紅 ！ 呢 個 係 你 阿哥 嚟呀 ！
840, 南紅 (F/女), 0, 哥 ！
841, 俞明 (M/男), 0, 妹 ！
842, 林家聲 (M/男), 0, 紅 ！ 噉 你 安樂 嘞 ！ 你哋 一 家 團聚 嘞 ！ 從今以後 ， 就 有 家庭 嘅 溫暖 喇 ！ 可惜 ， 我 仍然 都 係 一 個 ， 無父無母 ， 無家可歸 嘅 孤兒 嚟 ！
843, 俞明 (M/男), 0, 聲哥 ！ 乜 …… 乜 你 噉 講 呀 ？ 你 同 我 個 妹 咁 好 ， 第日 等 我 阿媽 同 你 拉埋個天窗 ， 噉 就 ， 冚辦爛 都 係 自己人 嘞 ！
844, 俞明 (M/男), 0, 聲哥 呀 ？ 你 記得 我 對 舅爺鞋 至 好 喎 ！
845, 南紅 (F/女), 0, 玫瑰 小姐 呀 ？
846, 林保娟 (F/女), 0, 吓 ？
847, 南紅 (F/女), 0, 嗱 ！ 你 啲 衫 洗 好 熨 好 躋 喺 呢道 ， 你 點收 嘞 ！
848, 林保娟 (F/女), 0, 哦 ！ 擺 喺 道 得 嘞 ！ 你 話 我 個 髮型 靚 唔 靚 呀 ？
849, 南紅 (F/女), 0, 睇 下 ！ 好 靚 呀 ！ 玫瑰 小姐 呀 ， 點解 你 要 戴 假髮 去 唱歌 嘅 ……
850, 林保娟 (F/女), 0, 戴 假髮 呀 ， 慳 返 好多 電髮錢 㗎 ！ 而且 又 方便 添咧 ， 一 笠 上去 就係 嘞 ！
851, 南紅 (F/女), 0, 呀 ， 係 呀 …… 呀 ， 玫瑰 小姐 呀 ， 你哋 唱歌 梗係 好多 錢 入息 㗎嘞 ！
852, 林保娟 (F/女), 0, 噉 就 係 呀 ！
853, 南紅 (F/女), 0, 噉 你 呵 唔 可以 介紹 我 去 唱歌 呀 ？
854, 林保娟 (F/女), 0, 乜 你 想 唱歌 咩 ？
855, 南紅 (F/女), 0, 係 呀 ！ 我 想 賺 啲 錢 ， 畀 我 男朋友 醫病 ！
856, 林保娟 (F/女), 0, 喔 ！ 噉 就 啱 嘞 ！ 橫掂 我 呢輪 個 喉嚨 都 唔 係 幾 舒服 ！ 不如 你 下期 替 我 唱 吖嗱 ！
857, 南紅 (F/女), 0, 呀 ？ 真 嘅 ……
858, 南紅 (F/女), 0, 好 就 好 嘞 ， 不過 …… 我 冇 靚衫 着 噃 ！
859, 林保娟 (F/女), 0, 哦 ～ 唔 緊要 ！ 你 可以 着 我 啲 衫 ， 戴 我 啲 頭笠 呀 ！
860, 南紅 (F/女), 0, 呀 ， 係 呀 ？ 玫瑰 小姐 呀 ， 不過 我 唔 想 畀 我 啲 家人 知道 ， 我 好 唔 好 詐諦 話 返 夜工 ， 噉 就 過 嚟 你 便 換 衫 ， 然後 先 去 唱歌 呀 ？
861, 林保娟 (F/女), 0, 好 ～ 為人為到底 ， 有 乜 所謂 啫 ！
862, 南紅 (F/女), 0, 噉 就 真係 多謝 晒 你 嘞 ！ 玫瑰 小姐 ！
863, 南紅 (F/女), 1, 呀 …… 夜總會 樂 敘 情侶 ， 雙雙 訴 心聲 ， 伴侶 歡樂 ， 郎 擁 纖腰 舞蹈 芳心 不定 ， 雙雙 低語 輕笑 ， 緋紅 燈光 影 俏臉 ， 酒 綠 添 杯 表 真情 ， 倆倆 熱愛 共 心 傾 ， 心心相印 ， 今宵 快樂 忘形 ， 玉女 嬌艷 ， 郎 若 潘安 ， 美貌 一 雙 俏影 ， 共 坐 兩 肩 並 ， 情心 暗 屬 相戀 真誠 ， 相親相愛 相敬 ， 祇羨鴛鴦仙不羨 ， 矢誓 三生 相 約定 ， 我倆 莫 負 了 春宵 ， 鴛鴦 今宵 訂下 不 變 情
864, 男 (M/男), 0, 請 ！
865, 男 (M/男), 0, 坐 吖 ！ 飲 兩 杯 酒 ！
866, 南紅 (F/女), 0, 對唔住 嘞 ！ 我 要 走 嘞 ！ 對唔住 呀吓 ！
867, 男 (M/男), 0, 豈有此理 ！
868, 林家聲 (M/男), 0, 你 行 嘞 ！
869, 俞明 (M/男), 0, 嗯 ！ 哎吔 ！ 噉 就 對唔住 嘞 ！ 食 車 嘞 ！
870, 林家聲 (M/男), 0, 喂 …… 乜 咁 快 㗎 ！
871, 俞明 (M/男), 0, 重 喂 咩 呀 …… 舉手不回 呀 ！ 冇 棋 嘞 ！
872, 林家聲 (M/男), 0, 好 …… 算 你 贏 喇 ！ 嚟 過 嚟 過 ！
873, 俞明 (M/男), 0, 吖 ！ 成 點 鐘 㗎嘞喎 ！
874, 林家聲 (M/男), 0, 係 喎 ！ 噉 你 瞓 先 喇 ！ 我 等 阿紅 ！
875, 俞明 (M/男), 0, 聲哥 ！ 你 嘅 身體 好 得 七 八 成 ， 晚晚 噉 等 佢 就 盞 辛苦 嘅啫 ！
876, 林家聲 (M/男), 0, 噉 又 唔 係 噉 講 嘞 ！ 嗱 ！ 阿紅 晚晚 都 開 夜工 ， 都 係 話 咗 搵錢 返嚟 醫 我 ， 噉 佢 咪 重 辛苦 ， 我 都 係 要 等 到 佢 返 嚟 至 安樂 。
877, 俞明 (M/男), 0, 好 喇 ！ 你 要 等 佢 就 你 等 佢 嘞 ！ 對唔住 嘞 ！ 我 瞓 先 嘞吓 。
878, 林家聲 (M/男), 0, 你 瞓 先 喇 ， 早抖 ！
879, 俞明 (M/男), 0, 早抖 ！
880, 南紅 (F/女), 0, 玫瑰 小姐 ！
881, 林保娟 (F/女), 0, 返 嚟 嗱 ？ 嚟 吖 ！ 換 衫 先 講 ！
882, 南紅 (F/女), 0, 好 呃 ！
883, 林保娟 (F/女), 0, 咦 ！ 乜 咁 夜 呀 ？
884, 林家聲 (M/男), 0, 阿紅 ！ 你 晚晚 話 去 返 夜工 ， 乜 都 要 打扮 得 咁 靚 㗎咩 ？ 你 究竟 去 邊道 ？ 你 快 啲 講 喇 ！
885, 南紅 (F/女), 0, 我 …… 我 去 夜總會 唱歌 囉 ！
886, 林家聲 (M/男), 0, 夜總會 唱歌 ？ 唔 係 啩 ？ 你 係 唔 係 去 啲 唔 正當 嘅 地方 吖 ？
887, 南紅 (F/女), 0, 你 講 咩 呀 ？ 你 講說話 要 小心 啲 噃 ！ 我 出去 唱歌 搵錢 ， 係 為 咗 邊個 吖 ？
888, 林家聲 (M/男), 0, 我 知 ， 我 知道 你 係 為 咗 我 ， 但係 如果 你 搵 埋 晒 啲 唔三唔四 嘅 錢 ， 我 就 寧願 病死 都 唔 醫 ！
889, 南紅 (F/女), 0, 聲哥 ！ 唔通 你 噉 都 唔 相信 我 ？ 如果 你 係 唔 信 嘅 ， 你 問 阿玫瑰 小姐 喇 ！
890, 林保娟 (F/女), 0, 梁 生 ！ 我 可以 擔保 阿紅 真係 冇 做 過 咩 事 咧 ， 佢 呢 份 工 都 係 我 嘅 …… 不過 我 喉嚨 有 啲 唔 舒服 ， 叫 佢 替 住 我 之嘛 ！ 真係 冇 事 㗎 ！
891, 林家聲 (M/男), 0, 如果 真係 喺 夜總會 唱 嘢 ， 使咩 瞞 住 晒 我哋 吖 ？
892, 南紅 (F/女), 0, 聲哥 ！ 請 你 相信 ， 你 身體 又 唔 好 ， 我 講 咗 畀 你 聽 你 又 有 咩 嘢 好處 呢 ？ 總知 我 話 過 ， 真係 冇 半點 虧負 你 嘅咧 ！ 吓 ……
893, 李香琴 (F/女), 0, 阿紅 …… 紅 呀 ！
894, 南紅 (F/女), 0, 媽 ！
895, 李香琴 (F/女), 0, 你哋 唔 好 嘈 嘞 ， 呢 件 事 我 冚辦爛 知道 晒 ， 阿聲 ！
896, 李香琴 (F/女), 0, 我 去 夜總會 收 衫 洗 ， 我 的確 見到 阿紅 喺道 唱 嘢 ， 我 重 靜靜 䁓 下 佢 ， 真係 好多 人客 ， 用 汽車 嚟 接 佢 宵夜 ， 佢 冚辦爛 都 唔 肯 去 呀 ！
897, 李香琴 (F/女), 0, 由 噉 ， 就 可見得 阿紅 對 你 嘅 苦心 喇 ！
898, 林家聲 (M/男), 0, 吓 ？
899, 李香琴 (F/女), 0, 你 …… 你 相信 我 嘅 說話 吖 ！
900, 林家聲 (M/男), 0, 噉 我 真係 …… 紅 …… 我 怪錯 咗 你 …… 你 原諒 我 吖 ！
901, 南紅 (F/女), 0, 祇要 你 明白 呢 件 事 就 最 好 喇 ！ 我 都 係 打算 搵 多 些少 錢 ， 噉 我 就 唔 唱 㗎嘞 ！
902, 林家聲 (M/男), 0, 噉 就 好 嘞 ！
903, 李香琴 (F/女), 0, 阿紅 呀 ， 而家 好 夜 㗎嘞 ！ 快 啲 返 屋企 喇 ！
904, 南紅 (F/女), 0, 哦 ！
905, 男 (M/男), 0, 福哥 ！
906, 俞明 (M/男), 0, 喂 ！ 咦 ～ 大老倌 ， 咁 錯蕩 ～
907, 男 (M/男), 0, 係 ～ 無事不登三寶殿 ！ 有 啲 戲飛 拎 嚟 ！
908, 俞明 (M/男), 0, 欸吔 ！ 有 戲 睇 呀 ？ 好 到 極 ！ 媽 ！ 媽 ！ 有 戲 睇 呀 ！ 媽 ！
909, 俞明 (M/男), 0, 媽 ！ 出 嚟 吖 ！ 媽 ！
910, 李香琴 (F/女), 0, 嚟 嘞 ！ 嚟 嘞 ！
911, 俞明 (M/男), 0, 大叔 呀 ！ 大叔穩 呀 ！
912, 男 (M/男), 0, 福媽 ！
913, 李香琴 (F/女), 0, 大叔 ！ 有 咩 事 呀 ？
914, 男 (M/男), 0, 冇 嘢 ！ 因為 我哋 景雲村 呢 ， 就 嚟 呢 ， 開 個 遊藝 大會 ， 誒 ， 噉 就 ， 籌募 嗰 啲 醫療 基金 ， 噉 就 拎 啲 飛 嚟 呢 ， 想 話 叫 你哋 幫忙 就 ， 獻 返 多少 ， 買 返 幾 張 ……
915, 俞明 (M/男), 0, 推銷 呀 ， 推銷 ……
916, 李香琴 (F/女), 0, 買 啲 飛 呀 ？
917, 男 (M/男), 0, 係 囉 係 囉 ！
918, 李香琴 (F/女), 0, 大叔 ， 我哋 噉 嘅 環境 ， 邊 有 能力 買 飛 吖 ？
919, 男 (M/男), 0, 噉 都 唔 係 噉 講 嘅 …… 有錢就出錢，冇錢就出力 ， 我哋 都 係 冇錢 ， 又 唔 係 出力 ！
920, 俞明 (M/男), 0, 係 吖 ！ 阿媽 ！ 吓 …… 我哋 冇 錢 應該 出力 呀 ！ 你 講 話 舊陣時 ， 唱 嘢 好 叻 㗎嘛 ！ 噉 我哋 咪 乘 呢 個 機會 出力 囉 ！
921, 李香琴 (F/女), 0, 唏吔 ！ 阿媽 都 幾 十 歲 嘞 ！ 唔 知 重 識 唔 識 唱 呢 ？
922, 俞明 (M/男), 0, 呀 …… 噉 ， 唔啱 叫 佢哋 兩 個 出 嚟 吖嗱 ！ 我 聽講話 佢哋 都 識 唱 嘢 㗎 ！
923, 李香琴 (F/女), 0, 佢哋 ？
924, 俞明 (M/男), 0, 係 囉 ！
925, 李香琴 (F/女), 0, 唔 知 佢哋 肯 唔 肯 呢 ？ 問 下 佢 喇 ！
926, 俞明 (M/男), 0, 試 下 叫 下 ！ 聲哥 呀 ？ 阿紅 呀 ！ 出 嚟 吖喂 ！ 快 啲 出 嚟 呀 ！
927, 俞明 (M/男), 0, 快 啲 喇 ！
928, 林家聲 (M/男), 0, 咩 呀 ？
929, 李香琴 (F/女), 0, 阿紅 ！
930, 林家聲 (M/男), 0, 伯母 咩 事 呀 ？
931, 南紅 (F/女), 0, 媽 ！ 咩 事 呀 ？
932, 李香琴 (F/女), 0, 呢 ！ 呢 位 大叔 話 呢道 景雲村 ， 就 嚟 開 個 遊藝大會 ， 就 愛 嚟 籌募 醫療所 嘅 基金 。
933, 林家聲 (M/男), 0, 哦 ！ 呢 啲 係 大眾 嘅 福利 嚟㗎喎 ！ 噉 就 好事 呀 ！
934, 俞明 (M/男), 0, 所以 叫 你哋 幫手 啫 ！
935, 林家聲 (M/男), 0, 哈 ！ 我哋 幫 咩 手 呀 ？
936, 俞明 (M/男), 0, 兩 個 唱 嘢 囉 ！
937, 林家聲 (M/男), 0, 我 點 識 唱 嘢 呀 ？ 我 念下口黃 㗎咋 ！ 呢 ， 唱 嘢 搵 佢 喇 ！
938, 南紅 (F/女), 0, 我 唔 得 㗎 ！ 夜總會 嗰 啲 我 就 識 唱 啫 ！ 呢 啲 我 唔 慣 唱 嘅 ……
939, 俞明 (M/男), 0, 嚡 ！ 即係 一樣 喇 ！ 噉 就 即係 識 唱 喇嘛 ！ 得 嘞 得 嘞 ！ 我 最多 幫 埋 手 ！ 得 ！ 一於 ……
940, 男 (M/男), 0, 噉 就 得 嘞 ！ 噉 就 得 嘞 ！ 如果 你哋 全 家 人 擔 兩 個 節目 呢 ， 我 大叔 呢 ， 落力 啲 銷 飛 ！ 一於 噉 話 吓 ！ 係 噉 喇吓 ！
941, 李香琴 (F/女), 0, 再見 ！
942, 林甦 (M/男), 0, 喂 ！ 老趙 呀 ？
943, 林甦 (M/男), 0, 嗰 班 食失米 實 係 做 乜 嘢 㗎 ？ 抄 咁 耐 ， 都 抄 唔 到 返 出嚟 噉 實 係 點 㗎 ？
944, 林甦 (M/男), 0, 喂喂喂 ， 老實 話 畀 你 知 吖 ！ 若果 噉樣 呢 ， 即係 阻 住 我 啲 貨 唔 出 得 手 嘅啫 ！
945, 劉克宣 (M/男), 0, 大光叔 呀 ？
946, 林甦 (M/男), 0, 點 呀 ？
947, 劉克宣 (M/男), 0, 呢道 幾 百 萬 人 呀 ， 唔 係 朝夕 就 可以 抄 得到 嘅 …… 好 喇 好 喇 ， 我 叫 佢哋 喇吓 ， 唔 瞓 嘞 ！ 日夜 不停 去 抄 ， 好 唔 好 ？
948, 林甦 (M/男), 0, 唔 得 …… 唔 好 旨意 佢哋 嘞 ！ 你 親自 出馬 吖 ！
949, 劉克宣 (M/男), 0, 噉 我 親自 出馬 ！ 我 親自 出馬 ！
950, 林甦 (M/男), 0, 係 囉 ！
951, 林家聲 (M/男), 1, 高歌 對 酒 解 幽恨 ， 心中 悲酸 令 我 傷神 ， 狂 戀 佳人 ， 錯錯錯錯 在 情場 來 自困 ， 心愛 富貴 得到 教訓 ， 長 困 深宮 皇夫 哀感 多 添 恨怨 深 ， 碎 情心 ， 人 悲憤 ， 皇夫 尊榮 徒 惹 恨 ， 好 畀 金絲籠 內 鳥 ， 長日 俯首稱臣 ， 甚麼 國政 軍情 難 過問 ， 陛下 無 夫妻 情愛 ， 祇 知 愛國愛民 ， 難堪 冷落 情懷 ， 我 決心 回邦 遠 引
952, 林家聲 (M/男), 1, 祇 黑 ！
953, 俞明 (M/男), 0, 哈 …… 阿鴨腳 ！
954, 林家聲 (M/男), 0, 咩 鴨腳 ？
955, 俞明 (M/男), 0, 阿… … 伯爵 ……
956, 林家聲 (M/男), 0, 我 嚟 吩咐 你 ！
957, 俞明 (M/男), 0, 有 咩 吩咐 呀 ？ 伯爵 ！
958, 林家聲 (M/男), 0, 快 啲 執 齊 啲 行李 ， 我哋 離開 宮闈 ！
959, 俞明 (M/男), 0, 乜話 ？ 你 想 出宮 ？
960, 林家聲 (M/男), 0, 混帳 ！ 講 咩 話 ？
961, 俞明 (M/男), 0, 你 話 …… 出宮 吖嘛 ！
962, 林家聲 (M/男), 0, 我哋 呀 ， 即刻 離開 宮闈 ！
963, 俞明 (M/男), 0, 呀 ！ 我哋 離開 宮闈 ！ 遵命 ！
964, 林家聲 (M/男), 0, 快 啲 去 ！
965, 俞明 (M/男), 0, 我哋 離開 宮闈 ！
966, 俞明 (M/男), 0, 女王 駕到 ！ 女王 駕到 ！
967, 南紅 (F/女), 0, 王夫 ！
968, 南紅 (F/女), 1, 王夫 ， 你 應份 出來 迎 鳳駕 㗎 ！ 拜倒石榴裙 ！
969, 林家聲 (M/男), 1, 我 與 陛下 結 鴛鴦 ！ 夫妻 地位 是 平等 呀 ！
970, 南紅 (F/女), 1, 雖 是 與 君 成 鸞鳳 。 論 地位 是 君臣 ， 舉國 對 孤 甚 尊崇 ！ 你 尊敬 嬌妻 也 應份 呀 ！
971, 林家聲 (M/男), 1, 你 終日 以 威 臨 夫婿 ！ 唏 ！ 令 我 怒火如焚 ， 夫婦 應 相敬如賓 ， 凜凜之威 難 容忍 ！
972, 南紅 (F/女), 1, 哼 ！ 皇夫 五內 悲憤 呀 ！
973, 林家聲 (M/男), 1, 我 無窮 怨恨 ！ 恨 錯 情 牽 一 縷 共 結 婚嬪 ！ 豈料 情夢 呀 化 煙雲 ！
974, 南紅 (F/女), 1, 皇夫 ！ 休 要 無端 悲憤 ！ 休 要 恨 錯 結 鴛盟 ！
975, 林家聲 (M/男), 1, 你 祇 知 有 國 盡 忘情 ！ 我 在 深宮 之內 苦困 ！
976, 南紅 (F/女), 1, 一 身 管理 萬 畿 是 大國 之 明君 ！
977, 林家聲 (M/男), 1, 嚡 ， 可憐 我 長 寂寞 冷落 情心 暗 傷神 ！
978, 南紅 (F/女), 1, 國政 應 關心 ， 民情 理應 多 過問 ！ 皆 為 皇 責任 ， 對 夫 你 未 殷勤 ！
979, 林家聲 (M/男), 1, 我 情懷 已 變成 冰心 ！ 願 同 主上 早 離婚 許 我 出 宮禁 ！
980, 李香琴 (F/女), 1, 你 何用 離婚 ， 傳聞 就 笑壞 人 ！ 論 夫婦 情份 應該 敬重 如 嘉賓 ！ 女皇 國政 應 關心 ！ 對 苛政 苛捐 消除 ！
981, 李香琴 (F/女), 1, 國民 ， 佢 平日 最 辛勤 ！ 實 應 同情 憐憫 ！ 為 佢 分擔 責任 ！ 免 令 佢 憂心 ！
982, 林家聲 (M/男), 1, 當 尊 太后 明訓 ！
983, 南紅 (F/女), 1, 當 尊 母后 明訓 ！
984, 眾 (X/不明), 0, 白髮 呀 齊 眉 萬邦 稱頌 鳳盟 ！
985, 南紅 (F/女), 1, 皇夫 上朝 同 攝政 ！
986, 林家聲 (M/男), 1, 鞠躬 敬禮 謝 明君 ！
987, 不明 (X/不明), 0, 各位 觀眾 ！ 新型 嘅 歌劇 ， 《 春色滿璇宮 》 第 一 幕 ， 演 完 嘞 ！ 趙 小姐 同 梁 先生 趁 在 休息 時間 ， 親自 向 各位 捐款 ， 希望 大家 熱心 捐 多 啲 錢 ！
988, 不明 (X/不明), 0, 所謂 多多益善，少少無拘 ！ 呢 啲 係 公益 嘅 嘢 嚟嘅 ！ 大家 熱心 啲 吖 ！
989, 楊振聲 (M/男), 0, 良哥 呀 ， 入便 做 緊 嗰 兩 個 係 喎 ！ 而家 咁 多 人 落 唔 到 手 㗎 ！
990, 劉克宣 (M/男), 0, 噉 等 幾 時 先 落手 呀 ？
991, 楊振聲 (M/男), 0, 不如 散場 先至 落手 喇 ！
992, 劉克宣 (M/男), 0, 散場 ？
993, 劉克宣 (M/男), 0, 我 有 辦法 嘞 ！
994, 楊振聲 (M/男), 0, 點 呢 ？
995, 劉克宣 (M/男), 0, 而家 裡便 捐錢 吖嘛 ！ 噉 你 即刻 走去 話 畀 個 賣 飛 女仔 聽 ， 你 叫 呢 個 女仔 話 畀 佢 聽 ， 你 話 外便 有 有 一 個 大闊佬 ， 捐 一 千 銀 ， 叫 佢 出 嚟 收 錢 ！
996, 劉克宣 (M/男), 0, 一 嚟 到 呢 就 夾手夾腳 推 佢 上車 ！
997, 楊振聲 (M/男), 0, 得 嘞 ！
998, 劉克宣 (M/男), 0, 去 ！
999, 劉克宣 (M/男), 0, 預備 ！
1000, 南紅 (F/女), 0, 各位 ！ 捐 多 啲 捐 多 啲 吓 ！
1001, 不明 (X/不明), 0, 趙 小姐 ！ 外便 有 一 個 闊佬 ， 佢 坐 住 汽車 嚟 㗎 ！ 佢 話 捐 一 千 文 畀 我哋 ， 請 你 出去 收 錢 喇 ！
1002, 南紅 (F/女), 0, 捐 一 千 文 呀 ？
1003, 不明 (X/不明), 0, 係 阿 ！
1004, 林家聲 (M/男), 0, 咩話 ？ 捐 一 千 文 呀 ？ 噉 我 出去 收 喇 ！
1005, 南紅 (F/女), 0, 哎 ， 唔 好 嘞 ！ 嗱 ！ 呢 個 箱 ， 你 喺 道 咁 多 人 捐 ， 你 捐 住 先 ， 我 一 個 人 出去 收 得 嘞吓 ！
1006, 林家聲 (M/男), 0, 哦 ！ 好 …… 喂 ！ 多謝 晒 ……
1007, 不明 (X/不明), 0, 呢 ！ 呢 位 先生 捐 一 千 文 畀 我哋 㗎嘞 ！
1008, 南紅 (F/女), 0, 哦
1009, 劉克宣 (M/男), 0, 你 入 嚟 我 畀 錢 你 ！
1010, 南紅 (F/女), 0, 吖 …… 救命 呀 ！
1011, 不明 (X/不明), 0, 做 乜 嘢 呀 你哋 ？ 你哋 做 咩 呀 ？
1012, 俞明 (M/男), 0, 聲哥 呀 ， 聲哥 ！ 弊 嘞 ！ 阿紅 啲 豬乸本 畀 人 捉 咗 ！ 車 咗 佢 走 呀 ！
1013, 林家聲 (M/男), 0, 吓 ？ 噉 都 有 嘅 …… 你 有冇 睇 到 車 冧把 呀 ？
1014, 俞明 (M/男), 0, 睇 到 ！
1015, 林家聲 (M/男), 0, 幾 多 號 呀 ？
1016, 俞明 (M/男), 0, 誒 ， 三三九 。
1017, 林家聲 (M/男), 0, 好 ！ 我哋 跟住 去 ！
1018, 林家聲 (M/男), 0, 畀 你 先 ！
1019, 林家聲 (M/男), 0, 嗰頭 去 邊道 呀 ？ 吓 ？
1020, 俞明 (M/男), 0, 唔 知 呢頭 定 嗰頭 呢 ？
1021, 林家聲 (M/男), 0, 邊頭 至 得 呀 ？
1022, 林家聲 (M/男), 0, 的士 ……
1023, 俞明 (M/男), 0, …… 呢道 冇 的士 㗎 ！
1024, 林家聲 (M/男), 0, …… 噉 點 呢 ？
1025, 李香琴 (F/女), 0, 阿福 ， 你哋 做 咩 咁 嘈 呀 ？
1026, 林家聲 (M/男), 0, 有 一 個 人 話 肯 捐 一 千 文 ， 呃 咗 阿紅 出 嚟 ， 點知 搵 㗎 車 車 咗 佢 去 喎 ！
1027, 李香琴 (F/女), 0, 吓 ？ 噉 …… 噉 而家 點算 呀 ？
1028, 林家聲 (M/男), 0, 我 睇 佢哋 唔 係 好人 嚟   ， 伯母 ！ 你 …… 你 即刻 報警 喇 ！
1029, 李香琴 (F/女), 0, 哦 ， 我 打 電話 ， 你哋 快 啲 去 追 喇 ！
1030, 林家聲 (M/男), 0, 我 即刻 追 ！
1031, 不明 (X/不明), 0, 電話 喺 票房 嗰道 呀 ！
1032, 劉克宣 (M/男), 0, 帶 佢 上樓 ！
1033, 劉克宣 (M/男), 0, …… 返 嚟 呀 ！
1034, 劉克宣 (M/男), 0, 阿紅 ！ 你 都 夠 大膽 嘞 ！ 想 走 ？ 你 點 走 得 出 我 手指罅 呀 ？ 唔 打死 你 都 唔 得 嘅 ！
1035, 林甦 (M/男), 0, 唔好 …… 你 咪 嚇 親 佢 得 呀 ！ 我 會 打算 留低 佢 喺 處 住 ～ 噉 就 然後 慢慢 問 清楚 佢 ， 然後 至 有 法子 ， 點樣 捉 阿聲 吖嘛 ！
1036, 眾 (X/不明), 0, 喀 ……
1037, 劉克宣 (M/男), 0, 你哋 出去 先 ！ 吓 ！ 唔 叫 唔 好 入 嚟 呀 ！
1038, 楊振聲 (M/男), 0, 知道 ！
1039, 林甦 (M/男), 0, 喀 ……
1040, 劉克宣 (M/男), 0, 阿紅 呀 ！ 做 咩 呀 ？ 你 驚 咩 啫 ！ 我 話 畀 你 聽 ！ 我 話 畀 你 聽 ！ 嗱 ！ 世伯 鍾意 你 ！ 世伯 想 娶 你 做 妾侍 ！
1041, 劉克宣 (M/男), 0, 你 夠 福氣 嘞 ， 吓 ！ 嗱 ！ 世伯 同 你 講 咩 你 應承 佢 嘞 ， 吓 ， 我 出去 嘞 ！
1042, 南紅 (F/女), 0, 契爺 呀 ！
1043, 劉克宣 (M/男), 0, 做 咩 呀 ， 做 咩 啫 ？
1044, 南紅 (F/女), 0, 契爺 …… 你 唔 好 逼 我 做 人 妾侍 喇 ！ 我 係 你 親生女 嚟㗎 ！ 你 快 啲 救 我 離開 呢道 地方 喇 ！
1045, 劉克宣 (M/男), 0, 咩話 ？ 你 係 我 親生女 ！
1046, 南紅 (F/女), 0, 係 呀 ！
1047, 劉克宣 (M/男), 0, 喀 …… 你 唔 好 呃 我 ！ 我 唔 係 細路哥 ！ 我 唔 會 信 你 嘅 說話 嘅 ！ 行開 ！
1048, 南紅 (F/女), 0, 係 咧 ！ 我 已經 見 過 阿媽 嚟㗎嘞 ！ 你 相信 我 喇 ！
1049, 劉克宣 (M/男), 0, 哼 ！ 你 點 講 我 都 唔 會 信 㗎嘞 ！ 我 早 就 冇 老婆 嘞 ！ 你 點 會 係 我 親生女 啫 ？
1050, 林甦 (M/男), 0, 哼 …… 阿紅 ！ 就算 你 真係 佢 個 女 ， 都 可以 嫁 我 㗎喳嘛 ！ 嚟 吖 ……
1051, 南紅 (F/女), 0, 吖 ！
1052, 林甦 (M/男), 0, 截 住 佢 ！
1053, 劉克宣 (M/男), 0, 你 走 呀 ？
1054, 林甦 (M/男), 0, 咪 走 ！
1055, 林家聲 (M/男), 0, 呢 架 車 係 嘞 ！
1056, 俞明 (M/男), 0, 好 ……
1057, 林家聲 (M/男), 0, 嚟 吖 ……
1058, 林家聲 (M/男), 0, 噉 點 呢 ？
1059, 俞明 (M/男), 0, 去 後便 睇 下 喇 ！
1060, 林甦 (M/男), 0, 做 咩 ……
1061, 南紅 (F/女), 0, 放開 我 呀 ！
1062, 林甦 (M/男), 0, 阿紅 ！ 你 乖乖哋 聽 我 話 喇 ！ 阿紅 ！
1063, 劉克宣 (M/男), 0, 阿大光叔 ， 你哋 慢慢 傾 ！ 我 出去 先 吓 ！
1064, 南紅 (F/女), 0, 救命 呀 ……
1065, 林家聲 (M/男), 0, 呢道 上 吖 ！ 你 踎低 ！
1066, 南紅 (F/女), 0, 救命 呀 …… 吖 ……
1067, 林家聲 (M/男), 0, 阿紅 ……
1068, 林甦 (M/男), 0, 哎吔 ！
1069, 林家聲 (M/男), 0, 福哥 ！ 福哥 ！ 點 呀 ？ 吓 ？
1070, 俞明 (M/男), 0, 哎吔 ！ 救命 呀 …… 走 呀 ……
1071, 林甦 (M/男), 0, 打死 你 ！
1072, 劉克宣 (M/男), 0, 咪 郁 ！ 你哋 想 走 呀 ？ 哼 ！ 走 親 就 打瓜 你哋 吓 ？ 嗰便 ！
1073, 林甦 (M/男), 0, 哼 ……
1074, 林甦 (M/男), 0, 正一 送羊入虎口 ！ 慢慢 至 炮製 你 ！
1075, 林甦 (M/男), 0, 嗯 ？ 警車 聲 呀吓 ？ 唔通 嚟 扻 我哋 嘅 竇 ？ 喂 ！ 即刻 上樓 ！ 執 埋 啲 嘢 ！ 落 嚟 運 後門 鬆 ！
1076, 林甦 (M/男), 0, 阿珍 ！ 即刻 出 門口 睇 下 係咪 警車 嚟 ！
1077, 不明 (X/不明), 0, 哦 ！
1078, 林甦 (M/男), 0, 嗯 ？ 啲 警車 聲 越 嚟 越 近 嘅呢 ， 呀 ？
1079, 林甦 (M/男), 0, 喂 ！ 老趙 喂 ！ 啲 警車 聲 越 嚟 越 近 喎 ！
1080, 劉克宣 (M/男), 0, 係 ……
1081, 林甦 (M/男), 0, 押 佢哋 埋去 酒吧 先 ！
1082, 林甦 (M/男), 0, 等 我 準備 下 先 ！
1083, 劉克宣 (M/男), 0, 得 ……
1084, 劉克宣 (M/男), 0, 嗱 ！ 入 晒 去 酒吧 ！ 唔 好 郁 ！
1085, 林甦 (M/男), 0, 郁 親 就 打死 你 ！
1086, 劉克宣 (M/男), 0, 去 ！ 唔 好 郁 呀吓 ？ 攞 枝 白蘭地 嚟 畀 我 飲 下 ！ 酒 呀 …… 攞 嚟 ！ 快 啲 ！
1087, 劉克宣 (M/男), 0, 吖 ！
1088, 男 (M/男), 0, 咪 郁 ！
1089, 南紅 (F/女), 0, 媽 ！
1090, 李香琴 (F/女), 0, 阿紅 ！ 你哋 冇 事 吖嘛 ！
1091, 林家聲 (M/男), 0, 冇 事 ！
1092, 南紅 (F/女), 0, 你 睇 下 阿爹 佢 ！
1093, 李香琴 (F/女), 0, 吓 ？
1094, 男 (M/男), 0, 幫辦 呀 ， 我哋 搜 過 嗰 兩 個 皮篋 ， 冚辦爛 都 係 白粉 ！
1095, 男 (M/男), 0, 哼 ！ 押 埋 過 嗰便 ！
1096, 男 (M/男), 0, 走 ！ 行 ！
1097, 劉克宣 (M/男), 0, 哎吔 ……
1098, 李香琴 (F/女), 0, 子良 ！ 你 睇 下 我 係 邊個 ？
1099, 劉克宣 (M/男), 0, 哎吔 ！ 阿香 ！ 哎吔 …… 我 估 唔 到 喺 呢道 會 見到 你 一 面 呀 ！ 阿香 呀 ！ 哎吔 ！
1100, 李香琴 (F/女), 0, 阿紅 同 阿福 ， 就係 你 對 親生 仔女 嘞 ！ 喺 十 幾 年 前 ， 你 遺棄 咗 我哋 ， 你 未曾 有 盡 過 做 半 點 父親 嘅 責任 ！
1101, 李香琴 (F/女), 0, 估 唔 到 ， 你 重 逼 個 女 做 啲 為非作歹 嘅 事幹 ， 我 問 你 ， 我 問 你 嘅 良心 ， 你 過 唔 過 得 去 ？
1102, 劉克宣 (M/男), 0, 阿香 ！ 哎吔 ！ 我 真係 唔 知道 ， 阿紅 ， 係 我 嘅 女 ！ 重 逼 佢 做 呢 啲 噉 ， 販毒 嘅 事 ， 實在 販毒 嘅 事 係 我 ， 唔 關 佢 事 嘅 ， 我 知道 錯 ， 死有餘辜 嘞 ……
1103, 劉克宣 (M/男), 0, 不過 唔 知道 ， 我 啲 仔女 能 唔 能夠 原諒 我 啫 ！
1104, 李香琴 (F/女), 0, 子良 ！ 阿紅 ！ 阿福 ！ 過 嚟 叫 聲 阿爹 喇 ！
1105, 俞明 (M/男), 0, 爹 ！
1106, 南紅 (F/女), 0, 爹 ！
1107, 劉克宣 (M/男), 0, 我 對 你哋 唔住 ！
1108, 李香琴 (F/女), 0, 子良 ……
1109, 南紅 (F/女), 0, 爹 ……
1110, 男 (M/男), 0, 哎 ！ 你哋 唔 使 傷心 嘞 ！ 頭先 我 聽到 佢 口供 ， 你哋 幾 個 不但 冇 罪 ， 重 立 咗 功勞 添 ！ 跟 我 返去 警局 消案 喇 ！
1111, 林家聲 (M/男), 0, 紅 ！ 伯母 ！ 唔 好 喊 ！ 我哋 走 罷喇 ！
1112, 男 (M/男), 0, 嚟 ！ 帶 佢哋 返去 ！
1113, 林家聲 (M/男), 0, 嗱 ！ 伯母 ！ 噉 你 唔 使 擔心 喇 ！ 好似 我 而家 判 咗 都 冇 咩 事 ！ 噉 我 以後 就 當 係 你哋 自己人 一樣 ！ 大家 維持 住 噉 咪 好 囉 ！
1114, 俞明 (M/男), 0, 乜 當 呀 ？ 直頭 自己人 喇嘛 ！
1115, 俞明 (M/男), 0, 媽 ！
1116, 李香琴 (F/女), 0, 吓 ？
1117, 俞明 (M/男), 0, 快 啲 同 阿紅 拉埋個天窗 ！ 咪 變 咗 自己人 囉 ！
1118, 李香琴 (F/女), 0, 係 呀 係 呀 ！ 我哋 一齊 返 屋企 喇 ！
