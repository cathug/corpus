Id, Artist, Type, Text
1, 張英才 (M/男), 0, 爸爸 ！ 媽媽 ！
2, 男 (M/男), 0, 阿堯 ！
3, 張英才 (M/男), 0, 嗯 ？ 咩 事 呀 ？
4, 男 (M/男), 0, 我 唔 見 咗 你 都 有 成 …… 個 幾 月 㗎嘞噃 ！
5, 張英才 (M/男), 0, 嗯 …… 冇 咁 耐 啩 ？
6, 男 (M/男), 0, 咩 冇 呀 ？ 嗱 ！ 朝頭早 ， 我 返 公司 呢 ， 你 就 未 起身 喇 ！
7, 張英才 (M/男), 0, 係 …… 我 就 爛瞓 啲 嘅 ……
8, 男 (M/男), 0, 咁 啱 喇 ！ 夜晚 呢 ， 你 就 時時 都 搞 到 呢 個 時候 至 返 嚟 嘅 ！
9, 張英才 (M/男), 0, 欸 ， 我 今晚 早 咗 嘞 ， 爸爸 ！
10, 張英才 (M/男), 0, 係 呢 ， 點解 咁 夜 嘞 ， 你哋 重 唔 抖 呀 ？ 吓 ？
11, 女 (F/女), 0, 佢 特登 等 你 返 嚟 ， 有 說話 同 你 講 㗎 ！
12, 張英才 (M/男), 0, 唏 ！ 爸爸 ， 你 又 何必 噉 呢 ？ 橫掂 我 聽日 打算 出 公司 同 你 攞錢 㗎嘞 ！
13, 男 (M/男), 0, 呀 ！ 我 記得 嘞 ！ 就 係 上 個 月 你 同 我 攞錢 嗰陣 ， 我 見 過 你 ， 一直 到 而家 先至 見 返 你 ！ 噉 點 冇 個 幾 月 呀 ？
14, 女 (F/女), 0, 有 嘞 ！ 有 嘞 ！ 噉 你 快 啲 對 佢 講 喇 ！
15, 男 (M/男), 0, 得 嘞 ！ 唏 ！
16, 男 (M/男), 0, 阿堯 。
17, 張英才 (M/男), 0, 嗯 ？
18, 男 (M/男), 0, 你 一向 都 知道 爸爸 嘅 個性 㗎喇 ！ 我 素來 都 和藹可親 嘅 ！ 除非 真係 激 到 我 爆 咗 嘞 ， 噉 我 先 會 發火 嘅啫 ， 係咪 吖 ？
19, 張英才 (M/男), 0, 係 ～
20, 女 (F/女), 0, 噉 你 就 使乜 向 個 仔 嚟 解釋 呢 ？
21, 男 (M/男), 0, 唏 ！
22, 女 (F/女), 0, 你 快 啲 話 畀 佢 聽 同 佢 娶 老婆 咪 得 囉 ！
23, 張英才 (M/男), 0, 吓 ？ 要 我 娶 老婆 呀 ？
24, 女 (F/女), 0, 係 喎 ！ 阿堯 ， 你 又 係 唔 生性 嘅 …… 咁 大個仔 ， 總 唔 思量 搵 嘢 做 下 ， 成日 識 得 使錢 ！
25, 張英才 (M/男), 0, 媽媽 ！ 我 咪 出 過 公司 幫 佢 手 㗎囉 ！ 點 知 佢 話 我 唔 在行 ！ 又 話 我 阻手阻腳 ， 唔 畀 我 做 咋嘛 ！ 係咪 吖 ？
26, 男 (M/男), 0, 係 吖 ！ 阿堯 ， 你 試 想 下 嘞 ！ 我 係 你 老豆 呀 ， 我 都 唔 請 你 ， 你 話 你 有 咩 用 吖 ？
27, 女 (F/女), 0, 哎吔 ！ 咪 鬧 佢 喇 ！ 阿堯 ！ 我哋 嘅 意思 呢 ， 就 想 快 啲 同 你 娶 返 個 老婆 ， 免 至 你 個 心 咁 散 呀 ！
28, 張英才 (M/男), 0, 好 嘅 …… 娶 咪 娶 囉 ！
29, 女 (F/女), 0, 噉 你 心目 中 有 邊個 女仔 呀 ？
30, 張英才 (M/男), 0, 唏 ！ 大把 …… 我 成 個 相簿 貼 滿 晒 ！ 我 攞 出嚟 畀 你哋 揀 下 吖 ！
31, 女 (F/女), 0, 你 睇 我哋 阿堯 幾 本事 ？
32, 男 (M/男), 0, 哼 ！ 重 話 本事 添 ！ 你 呢 ， 就 正一 慈母多敗兒 呀 ！
33, 女 (F/女), 0, 哎吔 ！ 點 賴 得 晒 我 呀 ？ 你 都 讀 過 紅皮書 㗎喇 ！ 養不教 ， 就 父之過 噃 ！
34, 男 (M/男), 0, 唏 ！ 而家 我 冇 咁 得閒 同 你 頂頸 ！
35, 張英才 (M/男), 0, 嗱 ！ 呢道 呢 ， 有 百 幾 二 百 張 女仔相 ！ 你哋 歡喜 邊個 呢 ， 我 都 可以 隨時 同 佢 結婚 㗎 ！ 呀 ？ 隨便 揀 喇 ！
36, 女 (F/女), 0, 咁 有 把握 ？
37, 張英才 (M/男), 0, 嗯 ？ 隨便 揀 喇 ！
38, 男 (M/男), 0, 不過 我 聲明 先 呀 ！ 如果 係 嗰 啲 噉 嘅 舞女 呀 ， 交際花 之類 呢 ， 你 就 無謂 畀 我 睇 嘞 ！ 免 至 嘥心機，捱眼瞓 ！
39, 女 (F/女), 0, 係 呀 係 呀 ！
40, 張英才 (M/男), 0, 噉 呀 ？ 你哋 唔 好 睇 住 嘞 ！ 唔 好 睇 住 嘞 ！
41, 女 (F/女), 0, 原來 全部 相簿 都 係 嗰 啲 呀 ？
42, 張英才 (M/男), 0, 噉 又 唔 係 全部 都 係 ！ 一 部份 嘅啫 ！ 一 部份 嘅啫 ！
43, 男 (M/男), 0, 噉 嘞 ！ 有 邊 啲 至係 正正當當 ， 身家清白 嘅 女仔 ， 你 自己 揀 出嚟 畀 我 睇 嘞 ！
44, 張英才 (M/男), 0, 而家 呀 ？
45, 男 (M/男), 0, 梗係 喇 ！
46, 張英才 (M/男), 0, 而家 噉 …… 花多眼亂 …… 要 諗 清楚 先 記得 嘅 ……
47, 女 (F/女), 0, 鬼 咁 眼瞓 ！ 不如 噉 嘞 ！ 你 聽朝 揀 到 畀 我哋 嘞 ！
48, 男 (M/男), 0, 係 嘞 ！ 咁 好 過 嘞 ！ 我哋 去 瞓 嘞 ！
49, 女 (F/女), 0, 去 瞓 囉 ！
50, 俞明 (M/男), 0, 世伯 、 伯母 ！
51, 女 (F/女), 0, 阿明 ！
52, 男 (M/男), 0, 過 咗 嚟 呀 ？
53, 俞明 (M/男), 0, 係 呀 ！
54, 俞明 (M/男), 0, 呢 啲 餅 ， 同埋 蟹 ， 係 ……
55, 女 (F/女), 0, 買 咁 多 嘢 嚟 呀 ？
56, 俞明 (M/男), 0, 小意思 ， 小意思 ！
57, 男 (M/男), 0, 咁 客氣 做 咩 吖 ？
58, 俞明 (M/男), 0, 係 呢 ， 阿忠堯 梗係 未 起身 嘞 ！
59, 女 (F/女), 0, 叫 咗 佢 㗎嘞 ！ 哈 ！ 點解 佢 重 未 出 嚟 呢 ？
60, 男 (M/男), 0, 坐 喇 ！ 坐 喇 ！
61, 俞明 (M/男), 0, 好 ！
62, 男 (M/男), 0, 你 工廠 幾 好 生意 吖嘛 ！
63, 俞明 (M/男), 0, 都 睇得住皮 噉喇 ！
64, 男 (M/男), 0, 你 就 本事 嘅 …… 阿堯 同 你 ， 自 細 就 玩 到 大 㗎嘞 ！ 佢 就 成日 遊手好閒 ， 你 就 白手興家 ！ 差 得 遠 嘞 ！
65, 俞明 (M/男), 0, 噉 又 唔 係 噉 講 。 大家 嘅 環境 唔 同 嘅啫 ！ 所以 我 冇 法子 唔 出 嚟 社會 道 掙扎 嘅咧 。
66, 男 (M/男), 0, 你 謙 啫 ！
67, 張英才 (M/男), 0, 哼 ！ 明哥 ！ 過 咗 嚟 呀 ？
68, 俞明 (M/男), 0, 唏 ！ 忠堯 ！ 係 呀 ！ 我 過 嚟 交貨 ！ 又 買 啲 原料 ， 噉 順便 探下 你 喇 ！
69, 不明 (X/不明), 0, 奶奶 呀 ， 食 得 早餐 嘞 ！
70, 女 (F/女), 0, 食 得 早餐 嘞喎 ！
71, 男 (M/男), 0, 阿明 呀 ， 嚟 喇 ！ 唔 好 客氣 呀 ！
72, 男 (M/男), 0, 阿明 呀 ， 唔 好 客氣 嘞 ！ 隨便 喇 ！
73, 俞明 (M/男), 0, 喂 ！ 你 一向 冇 咁 早 起身 㗎 ！ 轉性 呀 ？
74, 張英才 (M/男), 0, 唔 係 ……
75, 男 (M/男), 0, 我 叫 佢 嘅 ！
76, 男 (M/男), 0, 阿堯 呀 ， 你 揀定 咗 未 呀 ？
77, 俞明 (M/男), 0, 喂 ！ 揀 乜 嘢 呀 ？
78, 張英才 (M/男), 0, 哦 ～ 爸爸 催 我 娶 老婆 ， 叫 我 揀 相 咋嘛 ！
79, 俞明 (M/男), 0, 噉 你 都 好 應該 置 返 頭 家 㗎嘞 ！
80, 張英才 (M/男), 0, 誒 ！ 你 娶 咗 老婆 梗係 噉 講 喇 ！
81, 男 (M/男), 0, 咪 講 咁 多 嘞 ！ 阿堯 呀 ， 你 揀定 咗 㗎喇嘛 ？
82, 張英才 (M/男), 0, 揀 就 揀 咗 嘞 ， 嗯 …… 你 睇 過 喇 ！ 嗱 ！
83, 男 (M/男), 0, 喂 ！ 你 個 相簿 呀 ？ 成 百 幾 二 百 個 女仔相 咁 多 㗎 ， 點解 …… 得 兩 個 啫 ？
84, 張英才 (M/男), 0, 哦 ， 噉 你 就 要 又 身家清白 嘅 女仔 ， 噉 我 就 …… 我 就 係 咁 多 ， 齊 晒 㗎嘞 ！
85, 女 (F/女), 0, 哎 ！ 真係 該煨 嘞 ！ 你 識 咁 多 女仔 ， 得 兩 個 好人 㗎咋 ？
86, 男 (M/男), 0, 唏 ！ 噉 都 好 過 一 個 都 冇 ！
87, 俞明 (M/男), 0, 喂 ！ 忠堯 ， 乜 你 個 所為 咁 差 㗎 ？
88, 張英才 (M/男), 0, 咩 呀 ？
89, 俞明 (M/男), 0, 上次 我 嚟 重 見 你 同 嗰 啲 大家閨秀 ， 拍 緊 拖 ！
90, 張英才 (M/男), 0, 係 吖 ！ 吖 ， 都 唔 知 咩 事 ？ 吖 ， 呢 兩 個 月 ， 硬係 個個 好 好似 行 埋 晒 行 噉 ， 都 唔 同 我 行 喎 ！ 吖 ！
91, 俞明 (M/男), 0, 咦 ！ 冇 乜 理由 㗎噃 ！ 吓 ！ 你 個 樣 又 唔 係 好 乞人憎 ， 何況 家庭 環境 又 咁 富有 ……
92, 男 (M/男), 0, 就 係 噉 至 弊 ！ 呢排 阿堯 呢 ， 就 認真 唔 生性 ！ 班 埋 一 班 豬朋狗友 ， 成 日晚 都 喺 啲 噉 嘅 夜總會 呀 ， 舞廳 呀 噉 品紅品綠 ， 係 女仔 正經 嘅 都 唔 肯 同 佢 行 喇 ！
93, 女 (F/女), 0, 唏吔 ！ 咪 咁 擝噌 喇 ！ 睇 下 呢 兩 個 係 邊個 嚟 ？
94, 男 (M/男), 0, 嗱 ！
95, 男 (M/男), 0, 呢 一 個 唔 係 金老鉅 個 女 ， Anna ？
96, 女 (F/女), 0, 係 呃 ！ 呢 個 係 周淑芳 ， 係 呀 七嬸 個 姨甥女 嚟咋嘛 ！
97, 男 (M/男), 0, 呢 兩 個 都 錯 吖 ， 呵 ？
98, 男 (M/男), 0, 喂 ！ 噉 你 …… 係咪 鍾意 佢哋 㗎 ？
99, 張英才 (M/男), 0, 哦 ！ 噉 就 冇 乜 所謂 嘅 …… 都 …… 幾 鍾意 ！
100, 男 (M/男), 0, 噉 得 嘞 ！ 嗱 你 食完 早餐 呢 ， 即刻 就 去 向 佢哋 求婚 。
101, 張英才 (M/男), 0, 喂 …… 爸爸 ！ 唔 使 咁 快 啩 ？
102, 女 (F/女), 0, 阿堯 ， 你 睇 過 人哋 肯 唔 肯 應承 你 先至 算 喇 ！
103, 男 (M/男), 0, 係 呀 ！
104, 張英才 (M/男), 0, 哈 ！ 媽媽 ！ 噉 你 呢 ， 就 太 睇少 我 嘞 ！ 祇要 我 一 開口 向 佢哋 求婚 咋 ， 佢哋 即刻 ?飯應 呀 ！
105, 俞明 (M/男), 0, 喂 ！ 我 睇 冇 咁 厲害 啩 ？
106, 張英才 (M/男), 0, 吖 ！ 如果 你 唔 信 嘅 ， 即刻 跟 我 去 睇 下 ， 吓 ！
107, 張英才 (M/男), 0, 爸爸 呀 ， 噉 你 認為 我 應該 向 邊個 求婚 先 吖 ？
108, 男 (M/男), 0, 噉 呀 ？
109, 張英才 (M/男), 0, 爸爸 呀 ， 你 認真 考慮 清楚 先 好 喎 ！ 事關 我 一 開聲 呢 ， 佢 就 係 你 新抱 嚟㗎嘞 ！
110, 男 (M/男), 0, 你 話 邊個 好 啲 ？
111, 女 (F/女), 0, 我 話 淑芳 呢 ， 就 端莊 啲 ！
112, 男 (M/男), 0, 不過 Anna 同 我哋 呢 ， 就 門當戶對 喎 ！
113, 女 (F/女), 0, 噉 你 揸 主意 嘞 ！
114, 男 (M/男), 0, 好 喇 ！ 你 都 係 向 阿 …… Anna 求婚 先 ！
115, 張英才 (M/男), 0, 欸 ！ 噉 得 嘞 ！
116, 張英才 (M/男), 0, 欸 ！ 明哥 ！ 食完 未 ？
117, 俞明 (M/男), 0, 食完 嘞 ！
118, 張英才 (M/男), 0, 食完 跟 住 本 少爺 ， 睇 下 點 巴閉法 ！
119, 俞明 (M/男), 0, 哦 ！ 噉 就 不妨 跟 你 去 研究 下喎 ！
120, 張英才 (M/男), 0, 阿 …… 爸爸 呀 ？ 你 記得 ， 聽 埋 我 電話 先 返工 。
121, 男 (M/男), 0, 係 嘞 ！ 去 喇 ……
122, 張英才 (M/男), 0, 我 同 你 嘅 終身大事 ！
123, 張英才 (M/男), 0, Anna ， 你 清楚 我 講 未 呀 ？ 我 而家 向 你 求婚 噃 ！
124, 女 (F/女), 0, 我 知 ！
125, 張英才 (M/男), 0, 知 就 得 喇 ！ 唔通 你 會 拒絕 我 咩 ？
126, 女 (F/女), 0, 唔 係 奇怪 吖 ！
127, 張英才 (M/男), 0, 當然 係 喇 ！ 嗱 ， 等 ……
128, 張英才 (M/男), 0, 你 講 咩話 ？
129, 女 (F/女), 0, 噉 你 都 唔 識 聽 ？ 你 都 唔 係 細 㗎喇 ！
130, 俞明 (M/男), 0, 係 囉 ！ 我 都 識 聽 㗎 ！ 金 小姐 即係 拒絕 你 嘅 婚事 吖嘛 ！
131, 張英才 (M/男), 0, 佢 ， 真係 咁 大膽 ？
132, 俞明 (M/男), 0, 噉 我 就 唔 知 佢 個 膽 大 定 細 呀 。 照 噉 睇 呢 ， 佢 就 唔 應承 你 嘞 ！
133, 張英才 (M/男), 0, 喂 ！ Anna ！
134, 女 (F/女), 0, 你 而家 好 嬲 噉 話 嘞噃 ？
135, 張英才 (M/男), 0, 使乜 講 ？ 你 有 咩 理由 唔 答應 我 ？
136, 女 (F/女), 0, 好 簡單 啫 ！ 首先 我 唔 想 咁 快 嫁 住 ， 就算 我 係 嫁 ， 都 唔 會 嫁 畀 你 啲 噉 嘅 花花公子 ！
137, 女 (F/女), 0, …… 講 喇 ， 堯哥 ！ 你 啲 噉 嘅 花花公子 ， 如果 同 你 做 朋友 呢 ， 就 冇 咩 所謂 嘅啫 。 如果 同 你 做 夫妻 呀 ， 就 不 敢 領教 囉 ！
138, 張英才 (M/男), 0, 唏 ！ 淑芳 ！ 其實 我 都 冇 咩 唔 妥 㗎 ， 係咪 吖 ？
139, 女 (F/女), 0, 你 自己 唔 知 嘅啫 ！ 其實 你 係 一 個 不 知 自愛 ， 終日 遊手好閒 嘅 敗家仔 ！
140, 女 (F/女), 0, 又 係 一 個 到處 惹草捻花 ， 醉生夢死 嘅 酒色之徒 ， 我 相信 任何 一 個 女仔 ， 都 唔 會 選擇 一 個 噉 嘅 人 做 佢 丈夫 嘅 ！
141, 張英才 (M/男), 0, 吓 ？ 噉 …… 噉 我 即係 …… 跌眼鏡 喇 ！
142, 女 (F/女), 0, 阿堯 返 嚟 嘞 ！
143, 張英才 (M/男), 0, 表叔 表嬸 ！
144, 張英才 (M/男), 0, 返 咗 嚟 呀 ？
145, 鄭君綿 (M/男), 0, 係 呀 ！
146, 李香琴 (F/女), 0, 我哋 見 冇 咩 事 ， 過 嚟 行 幾 日 啫 ！ 忠堯 呀 ， 恭喜 你 噃 ！ 我 知 你 快趣 請 我哋 飲 嘞 ！ 你 ……
147, 鄭君綿 (M/男), 0, 係 囉 ， 噉 ……
148, 李香琴 (F/女), 0, 你 等 我 講完 你 先至 講 得 唔 得 啫 ？
149, 鄭君綿 (M/男), 0, 得 …… 得 ， 噉 你 講 先 吓 ！
150, 李香琴 (F/女), 0, 搞掂 未 呀 ？ 嗰 個 未來 表嫂 係 ……
151, 鄭君綿 (M/男), 0, 係 囉 ， 誒 ……
152, 男 (M/男), 0, 阿堯 ， 點 呀 ？ 我 等 你 消息 㗎噃 ！
153, 女 (F/女), 0, 係 囉 ！ 你 又 話 打 電話 返嚟 ？
154, 張英才 (M/男), 0, 冚辦爛 都 横 晒 ！
155, 女 (F/女), 0, 點解 會 噉 㗎 ？ 你 又 話 一 開聲 呢 ， 佢哋 就 ?飯應 喇 ！
156, 張英才 (M/男), 0, 欸 ！ 唔 好 提 嘞 ！ 總之 呢 次 呢 ， 我 估計 錯誤 ！ 冇 得 好 講 係 喇 ！
157, 男 (M/男), 0, 唏 ！ 嗱 ！ 我 正話 同 你 講 嘅 ， 冇 錯 到 吖 ！ 我 早 就 估 到 佢 會 失敗 㗎嘞 ！
158, 鄭君綿 (M/男), 0, 哈 ……
159, 李香琴 (F/女), 0, 唏 ！ 佢 成日 喺 道 舞場 夜總會 道 同 啲 撈女 滾紅滾綠 ， 嗰 啲 正當 女仔 ， 梗係 驚 咗 佢 㗎嘞 ！
160, 鄭君綿 (M/男), 0, 係 吖 ！
161, 男 (M/男), 0, 當然 係 喇 ！ 唔 係 佢 自己 都 唔 知道 佢 自己 嘅 聲名狼籍 、 名譽掃地 ！
162, 女 (F/女), 0, 噉 而家 點算 呢 ？
163, 男 (M/男), 0, 有 乜 點算 呀 ？ 一 日 都 係 你 囉 ， 成日 都 唔 管教 佢 ， 咪 搞成 今日 噉樣 囉 ！
164, 女 (F/女), 0, 呀 ！ 唔啱 我哋 決定 由 今日 起 ， 嚴厲 啲 管教 佢 咪 得 囉 ！
165, 男 (M/男), 0, 唏 ！ 冇 用 㗎嘞 ！ 如果 我哋 有 決心 ， 有 辦法 管教 佢 嘅 ， 噉 十 年 前 就 應該 決定 㗎喇 ！ 使乜 等 到 今日 啫 ？ 唏 ！
166, 眾 (X/不明), 0, 噉 你哋 ……
167, 李香琴 (F/女), 0, 你 講 定 我 講 呀 ？
168, 鄭君綿 (M/男), 0, 當然 係 你 講 ！
169, 李香琴 (F/女), 0, 唏 ！ 你哋 得 一 粒 仔 ， 難怪 會 縱壞 佢 㗎嘞 ！
170, 男 (M/男), 0, 噉 唔 係 囉 ！ 所以 我 話 呀 ， 我哋 就 冇 辦法 教 得 返 佢 好 㗎嘞 ！ 除非 學 古人 噉 ， 易子而教 喇 ！
171, 鄭君綿 (M/男), 0, 係 嗱 ！
172, 李香琴 (F/女), 0, 乜 你 咁 多嘴 㗎啫 ？
173, 鄭君綿 (M/男), 0, 點 會 多 呢 ？ 我 淨係 講 ， 係 嘞 ， 兩 個 字 咋嘛 ！
174, 李香琴 (F/女), 0, 都 係 唔 准 ！
175, 鄭君綿 (M/男), 0, 噉 唔 講 喇 ！
176, 女 (F/女), 0, 呀 ！ 有 辦法 嘞 ！ 有 辦法 嘞 ！
177, 男 (M/男), 0, 點 呀 ， 點 呀 ？
178, 女 (F/女), 0, 表少 而家 叫做 一 個 標準丈夫 ， 係 遠近馳名 㗎喇 ！
179, 鄭君綿 (M/男), 0, 好 失禮 ！
180, 李香琴 (F/女), 0, 你 一係 講 埋 個 下句 嘞吓 ！
181, 鄭君綿 (M/男), 0, 係 ！ 呢 啲 呢 都 係 我 嘅 好 太太 教導 有方 啫 ！
182, 李香琴 (F/女), 0, 係 呃 ！
183, 女 (F/女), 0, 當然 係 喇 ！ 所以 我 想 打發 阿堯 過 你 道 ， 由 阿表嫂 嚴加 管教 呀 ！
184, 男 (M/男), 0, 嗯 ！ 係 噃 ！ 哈 ！ 你 呢 個 辦法 認真 高 嘞 ！
185, 李香琴 (F/女), 0, 哦 ！ 噉 咪 話 我 認叻 呀 ！ 如果 你 真係 畀 忠堯 過 我 管教 呢 ， 包 你 不 出 三 個 月 啫 ， 我 就 可以 將 佢 訓練 成 一 個  ── 標準丈夫 ！
186, 鄭君綿 (M/男), 0, 係 呀 ！
187, 男 (M/男), 0, 我 知 你 係 得 嘅 ！ 而且 噉 添吖 ！ 阿堯 喺 呢道 就 名聲 唔 好 啫 ， 過 咗 去 就 好少人 知 喇嘛 ！ 我 重 想 你 同 佢 物色 返 個 好 嘅 女仔 ！ 哼 …… 等 我 早 啲 飲 返 杯 新抱茶 吖 ！
188, 李香琴 (F/女), 0, 哦 ～ 噉 就 易 喇 ！
189, 女 (F/女), 0, 唔 知 阿堯 肯 唔 肯 去 噃 ！
190, 男 (M/男), 0, 唏 ！ 你 叫 佢 出 嚟 等 我 話 畀 佢 知 ！
191, 女 (F/女), 0, 哦 ！
192, 男 (M/男), 0, 哼 ！ 噉 呢 次 真係 要 阿表嫂 你 費心 喎 ！
193, 李香琴 (F/女), 0, 唏 ！ 大家 親戚 上頭 ， 唔 好 噉 講 ！
194, 鄭君綿 (M/男), 0, 唔 好 噉 講 呀 ！
195, 李香琴 (F/女), 0, 不過 你 一定 要 將 管教 嘅 全權 交 晒 畀 我 至 得 㗎噃 ！
196, 男 (M/男), 0, 噉 當然 喇 ！ 我 唔 理 你 用 咩 方法 ， 但 求 你 教 返 好 佢 就 得 嘞 ！
197, 女 (F/女), 0, 嗱 你 同 佢 講 嘞 ！
198, 男 (M/男), 0, 阿堯 ！ 而家 我 預備 打發 你 去 表叔 嗰道 。
199, 張英才 (M/男), 0, 哦 ～ 媽媽 講 晒 畀 我 聽 㗎嘞 ！ 哎 ！ 橫掂 我 喺 呢 道 ， 都 冇 咩 面 立足 㗎嘞 ！ 噉 過去 轉換 下 環境 ， 都 好 嘅 ……
200, 男 (M/男), 0, 噉 就 乖仔 嘞 ！
201, 李香琴 (F/女), 0, 呀 ！ 不過 噉 喎 ， 忠堯 ！
202, 張英才 (M/男), 0, 點 呀 ？
203, 李香琴 (F/女), 0, 你 要 絕對 服從 ， 無論 我 點 狼戾 都 好 ， 你 都 要 忍受 㗎 ！
204, 張英才 (M/男), 0, 噉 呀 ？
205, 李香琴 (F/女), 0, 你 諗 下 吖 ！
206, 張英才 (M/男), 0, 噉 …… 噉 就 …… 好 喇 ！
207, 李香琴 (F/女), 0, 喂 ！ 你 咪 口輕輕 應承 噃 ！ 因為 至少 要 受訓 三 個 月 ， 唔 准 你 半途而廢 㗎 ！
208, 張英才 (M/男), 0, 哦 ～ 噉 我 最多 畀 晒 啲 旅行 證件 過 你 ， 噉 我 唔 返 得 你 嘞 ， 噉 你 放心 喇 ！
209, 李香琴 (F/女), 0, 你 既然 有 噉 嘅 決心 ， 嗯 ， 我 成全 你 ！
210, 鄭君綿 (M/男), 0, 哎 ～
211, 李香琴 (F/女), 0, 做 咩 長嗟短嘆 啫 ？
212, 鄭君綿 (M/男), 0, 唔 係 ！ 唔 係 ！ 我 佩服 你 咋嘛 ！
213, 李香琴 (F/女), 0, 好 嘞 ！ 好 嘞 ！ 我哋 重 要 去 第二道 ！
214, 女 (F/女), 0, 食 咗 飯 至 跙 吖 ！
215, 李香琴 (F/女), 0, 唔 使 客氣 呀 ！
216, 男 (M/男), 0, 表嫂 ！ 噉 阿堯 嘅 事 ， 一於 拜託 晒嘞喎 ！
217, 李香琴 (F/女), 0, 得 㗎嘞 ！ 我哋 聽日 就 返 過 澳門 ！ 阿堯 幾 時 過 嚟 ， 就 寫 封 信 畀 我 喇 ！
218, 男 (M/男), 0, 好 ……
219, 李香琴 (F/女), 0, 跙 呀 ！
220, 鄭君綿 (M/男), 0, 係 ！
221, 李香琴 (F/女), 0, 再見 ！ 再見 ！
222, 女 (F/女), 0, 好聲 行 喎 ！
223, 林鳳 (F/女), 0, 哎吔 ！
224, 張英才 (M/男), 0, 欸 ！ 對唔住 ！ 對唔 ……
225, 林鳳 (F/女), 0, 唔 緊要 ！
226, 張英才 (M/男), 0, 小姐 ！ 燒燶 你 條 圍巾 呀 ？
227, 林鳳 (F/女), 0, 我 都 話 唔 緊要 㗎 ！
228, 張英才 (M/男), 0, 哦 ！ 噉 都 係 唔好意思 嘅 …… 呀 ， 小姐 呀 ， 你 …… 過 嚟 澳門 玩 呀 ？
229, 林鳳 (F/女), 0, 唔 係 ！ 我 喺 澳門 住 嘅 ……
230, 張英才 (M/男), 0, 哦 ～
231, 林鳳 (F/女), 0, 你 呢 ？
232, 張英才 (M/男), 0, 我 過 嚟 探 我 親戚 ！ 我 叫做 趙忠堯 ！ 小姐 貴 姓 呀 ？
233, 林鳳 (F/女), 0, 我 姓 雷 ……
234, 張英才 (M/男), 0, 哦 ～ 呂 小姐 呀嘛 ？
235, 林鳳 (F/女), 0, 吓 ？ 好話 。 你 時時 過 嚟 澳門 玩 嘅 ……
236, 張英才 (M/男), 0, 喔 ！ 好 少 ！ 我 又 唔 鍾意 賭 嘅 ……
237, 林鳳 (F/女), 0, 係 咩 ？
238, 張英才 (M/男), 0, 呂 小姐 ！ 其實 呢便 都 有 好 多 名勝古跡 㗎噃 ！
239, 林鳳 (F/女), 0, 係 呀 ！ 你 冇 行 過 咩 ？
240, 張英才 (M/男), 0, 有 就 有 嘅 …… 不過 ， 唔 嚟 得 咁 耐 ， 唔 記得 晒嘞 ！ 呀 ！ 呂 小姐 ！
241, 林鳳 (F/女), 0, 吓 ？ 咩 呢 ？
242, 張英才 (M/男), 0, 我 首先 …… 希望 你 原諒 我 唐突 先 ！
243, 林鳳 (F/女), 0, 唔 緊要 ！ 咩 呢 ？
244, 張英才 (M/男), 0, 冇 …… 希望 呂 小姐 你 能夠 撥出 多少 時間 ， 嗯 噉 帶 我 四圍 行 下 啫 ！
245, 林鳳 (F/女), 0, 噉 呀 ？
246, 張英才 (M/男), 0, 係 囉 ！
247, 林鳳 (F/女), 0, 得 嘅 ……
248, 張英才 (M/男), 0, 噉 就 最好 喇 ！
249, 張英才 (M/男), 0, 呀 ！ 表叔 ！
250, 鄭君綿 (M/男), 0, 呀 ！ 忠堯 ！ 乜 你 到 咗 呀 ？
251, 張英才 (M/男), 0, 係 呀 ！ 表嬸 ！
252, 李香琴 (F/女), 0, 忠堯 ！ 過 咗 嚟 呀 ？
253, 張英才 (M/男), 0, 係 呀 ！
254, 李香琴 (F/女), 0, 點解 唔 早早 寫 封 信 話 畀 我哋 聽 呀 ？
255, 張英才 (M/男), 0, 哦 ～ 費事 驚動 你哋 吖嘛 ！
256, 李香琴 (F/女), 0, 呀 ！ 我 同 你 執 好 間 房 㗎嘞 ！ 你 過 嚟 睇 下 啱 唔 啱 ！
257, 張英才 (M/男), 0, 好 呃 ！
258, 李香琴 (F/女), 0, 請 ！
259, 張英才 (M/男), 0, 地方 唔錯 吖 ！
260, 李香琴 (F/女), 0, 呵 …… 噉 就 唔 似 你哋 嘞 ！
261, 張英才 (M/男), 0, 唔 係 ～ 呢道 夠 晒 靜 ！ 環境 又 清幽 ！ 好 過 嗰便 好 多 吖 ！
262, 鄭君綿 (M/男), 0, 係 呀 ？
263, 李香琴 (F/女), 0, 好 嘞 ！ 噉 你 執 好 晒 啲 嘢 先 喇 ！
264, 張英才 (M/男), 0, 得 嘞 ……
265, 鄭君綿 (M/男), 0, 返 出去 ！
266, 女 (F/女), 0, 珍 呀 ？
267, 女 (F/女), 0, 吓 ？
268, 女 (F/女), 0, 開定 檯 ， 顯太 佢哋 嚟 打麻雀 呀 ！
269, 女 (F/女), 0, 哦 ！
270, 女 (F/女), 0, 快 啲 喇 ！
271, 女 (F/女), 0, 阿女 返 嚟 嗱 ？
272, 林鳳 (F/女), 0, Mammy 。
273, 男 (M/男), 0, 返 咗 嚟 嗱 ！ 吓 ！
274, 林鳳 (F/女), 0, 係 呀 ！ 大哥 ！
275, 男 (M/男), 0, 你 就 好 喇 ！ 又 喺 香港 玩 咗 幾 日 嘞 ！
276, 林鳳 (F/女), 0, 你 可以 去 㗎 ！
277, 男 (M/男), 0, 阿妹 呀 ？ 嗰道 好 唔 好 玩 呀 ？
278, 林鳳 (F/女), 0, 梗係 好 喇 ！ 日日 同 阿芳姐 ， 唔 係 遊車河 ， 就 睇戲 ！ 點 會 唔 好 呀 ？
279, 男 (M/男), 0, 睇見 你 有 返 啲 笑容 呀 ， 阿Daddy 同 Mammy 呀 ， 心 都 開 晒 呀 ！
280, 女 (F/女), 0, 係 呀 ！
281, 李香琴 (F/女), 0, 忠堯 ！
282, 張英才 (M/男), 0, 吓 ？
283, 李香琴 (F/女), 0, 忠堯 呀 ！
284, 張英才 (M/男), 0, 嚟嚟 ！
285, 張英才 (M/男), 0, 做 咩 呀 ， 表嬸 ？
286, 李香琴 (F/女), 0, 哦 ～ 我 而家 趕 住 去 雷太 屋企 打牌 ， 一陣間 你 同 阿表叔 出去 ， 睇 下 邊 間 酒樓 ， 搵 啲 嘢 食 下 喇 ， 吓 ！
287, 張英才 (M/男), 0, 使乜 咁 客氣 呀 ？
288, 李香琴 (F/女), 0, 你 一 場 嚟 到 ， 我 應該 盡 地主之誼 嘅 ……
289, 李香琴 (F/女), 0, 嗱 ！ 今晚 最 遲 九點半 要 返 嚟 嘞 ！
290, 鄭君綿 (M/男), 0, 係 ！
291, 李香琴 (F/女), 0, 唔 好 周圍 去 ， 吓 ！
292, 張英才 (M/男), 0, 知道 ！
293, 李香琴 (F/女), 0, 我 而家 去 打牌 呀 ！
294, 鄭君綿 (M/男), 0, 好 到 極 ！
295, 鄭君綿 (M/男), 0, 嚡 ！ 恢復 自由 嘞 ！ 阿忠堯 呀 ， 你 執 起 晒 啲 嘢 未 呀 ？
296, 張英才 (M/男), 0, 差唔多 㗎嘞 ！
297, 鄭君綿 (M/男), 0, 喂 ！ 我哋 睇 場 戲 先 去 食飯 吖 ！
298, 張英才 (M/男), 0, 好 呃 ！ 睇 咩 戲 吖 ？
299, 鄭君綿 (M/男), 0, 誒 …… 《 BB□□ 》 ， 我 好 難 有 機會 睇 㗎 ！
300, 張英才 (M/男), 0, 哦 ～ 噉 我 陪 你 去 吖 ！
301, 鄭君綿 (M/男), 0, 好 ……
302, 鄭君綿 (M/男), 0, 忠堯 ！
303, 張英才 (M/男), 0, 嗯 ？
304, 鄭君綿 (M/男), 0, 今晚 套 戲 ！ 正 到 極 ！
305, 張英才 (M/男), 0, 係 ！ 不過 我 睇 過 㗎嘞 ！
306, 鄭君綿 (M/男), 0, 你 …… 你 睇 過 ？
307, 張英才 (M/男), 0, 係 呀 ！
308, 張英才 (M/男), 0, 咦 ！ 噉 個 咪 郭定貽 ？
309, 鄭君綿 (M/男), 0, 係 呃 ！ 乜 你 識 佢 㗎咩 ？
310, 張英才 (M/男), 0, 識 ！ 舊 同學 嚟㗎嘛 ！
311, 張英才 (M/男), 0, 喂 ！ 定貽
312, 男 (M/男), 0, 喂 ！ 忠堯 ！ 明叔 ！
313, 鄭君綿 (M/男), 0, 係 ……
314, 男 (M/男), 0, 你 幾 時 過 嚟 㗎 ？
315, 張英才 (M/男), 0, 呵 ！ 今朝 過 嚟 嘅 ……
316, 男 (M/男), 0, 點解 唔 嚟 探 我 嘅 …… 喺 邊 間 酒店 住 呀 ？
317, 張英才 (M/男), 0, 哦 ～ 我 而家 暫時 喺 表叔 道 住 ！
318, 男 (M/男), 0, 哦 ～ 噉 就 相請不如偶遇 嘞 ！ 今日 我 請客 嘞 ！ 坐 ……
319, 男 (M/男), 0, 阿新 呀 ？ 你 同 我 揸 主意 嘞 ！ 整 多 兩 味 菜 ！
320, 男 (M/男), 0, 哦 ～ 好好 ！
321, 男 (M/男), 0, 飲 住 先 喇 ！
322, 張英才 (M/男), 0, 喂 ！ 點解 今晚 咁 豐富 呀 ？
323, 男 (M/男), 0, 何止 今晚 呀 ？ 我 呢排 都 係 噉 㗎嘞 ！
324, 張英才 (M/男), 0, 贏 咗 狗 呀 ？
325, 男 (M/男), 0, 唔 係 ～ 一 個 人 嘅 心境 開朗 ， 自不然 會 作飲作食 㗎嘛 ！ 嚟 ！ 大家 飲杯 喇 ！
326, 張英才 (M/男), 0, 係 ！ 飲杯 ！
327, 張英才 (M/男), 0, 喂 ！ 睇 你 咁 開心 ， 係 唔 係 蜜運 成功 呀 ！
328, 鄭君綿 (M/男), 0, 你 係 唔 係 同 雷秋芹 ……
329, 張英才 (M/男), 0, 喂 ！ 你 係咪 飲醉 咗 呀 ？
330, 男 (M/男), 0, 唔 係 ！ 我 一 聽見 佢 講 雷秋芹 個 名 呀 ， 我 就 嚇 成 噉 嘞 ！
331, 張英才 (M/男), 0, 嘩 ～ 乜 佢 真係 咁 厲害 㗎 ？
332, 鄭君綿 (M/男), 0, 唏 ， 你 唔 識 佢 你 唔 知 㗎咋 ！ 佢 有名 呀 ， 叫做 霸王雞項 ！ 好 得人驚 㗎 ！
333, 張英才 (M/男), 0, 哦 ！
334, 張英才 (M/男), 0, 喂 ！ 噉 你 真係 同 雷 ……
335, 男 (M/男), 0, 你 重 提 ？
336, 男 (M/男), 0, 我 就 同 佢 斬 咗 纜 ， 從此 我 甩災 甩難 ， 重見天日 ！ 我 連 飲 咗 幾 日 都 係 為 咗 慶祝 下 咋嘛 ！
337, 鄭君綿 (M/男), 0, 哦 ！ 原來 你 同 佢 甩 咗 拖 ！ 恭喜 ！ 恭喜 ！
338, 男 (M/男), 0, 多謝 ……
339, 張英才 (M/男), 0, 阿 定貽 呀 ， 乜 嗰 個 秋芹 真係 咁 厲害 㗎 ？ 吓 ？
340, 男 (M/男), 0, 我 而家 好 難 逐 點 解釋 畀 你 聽 。
341, 鄭君綿 (M/男), 0, 喂 ， 等 我 講 畀 你 聽 喇 ！ 我 聽見 ， 凡 係 同 阿秋芹 行 過 嘅 人 講 話 ， 如果 佢哋 黐身 呢 ， 好似 大 嘅 八爪魚 畀 佢 搲實 ， 一 世 受 佢 擺佈 ， 受 佢 指揮 ， 做 佢 終身 嘅 奴隸 呀 ！
342, 張英才 (M/男), 0, 嘩 ！ 乜 真係 咁 厲害 㗎 ？
343, 鄭君綿 (M/男), 0, 係 ！
344, 鄭君綿 (M/男), 0, 咧 ， 阿三四 呢 ， 晚晚 去 阿秋芹 屋企 打麻雀 ， 所以 我 知道 佢 個性 唔 少 ， 佢 真係 好 巴辣 㗎 ！
345, 張英才 (M/男), 0, 嘩
346, 男 (M/男), 0, 你 記 住 呢 個 名 ！ 千祈 ， 你 唔 好 同 佢 做 朋友 呀 ！
347, 張英才 (M/男), 0, 梗係 喇 ！ 嗯 ， 我 睇 呢 個 女人 個 樣 呢 ， 梗係 好似 隻 丫烏 噉 嘅下話 ？
348, 鄭君綿 (M/男), 0, 噉 就 不 至 咁 醜 ！
349, 男 (M/男), 0, 雷秋芹 個 樣 呢 ， 彎刀 噉 眉 ， 青雞 噉 面 ！ 木刀 嘅 口唇 ， 眼露凶光 ， 成 個 殺豬婦 噉樣 㗎 ！
350, 張英才 (M/男), 0, 咁 犀利 㗎 ？
351, 男 (M/男), 0, 郭定貽 ！
352, 男 (M/男), 0, 表哥 ！
353, 男 (M/男), 0, 居然 當眾 侮辱 我 個 妹 呀嘛 ？
354, 男 (M/男), 0, 唔 係 呃 ！
355, 男 (M/男), 0, 唔 係 ！ 我 聽 到 晒 嘞 ！
356, 男 (M/男), 0, 唔 係 呀 ， 表哥 ！
357, 男 (M/男), 0, 你 呢 種 人 ， 唔 懲戒 下 你 都 唔 得 㗎 ！
358, 鄭君綿 (M/男), 0, 哈 …… 阿彪哥 ！ 冇 事 ……
359, 鄭君綿 (M/男), 0, 佢 咪 就 係 雷秋芹 個 大佬 嚟喇 ！ 佢 係 拳術 冠軍 嚟 㗎 ！
360, 張英才 (M/男), 0, 哦 ～ 唔怪之得 咁 厲害 喇 ！
361, 鄭君綿 (M/男), 0, 點 呀 ？
362, 張英才 (M/男), 0, 冇 事 吖嘛 ！ 你 ？ 吓 ？ 做 咩 呀 你 ， 吓 ？
363, 鄭君綿 (M/男), 0, 做 咩 呀 ？
364, 男 (M/男), 0, 流血 呀 ！
365, 張英才 (M/男), 0, 而且 呢 ， 識 咗 真係 前世 唔 修 呀 ！ 好 在 唔 關 我 …… 吖 ……
366, 張英才 (M/男), 0, 喔 ！ ” 滿招損，謙受益 ”
367, 李香琴 (F/女), 0, 睇 埋 啲 咁 肉酸 ， 咁 核突 嘅 女人相 ， 所以 我 幫 你 換 晒 啲 格言 落去 。
368, 張英才 (M/男), 0, 欸 ！ 表嬸 ， 嗰 啲 係 女 明星 相 嚟咋嘛 ！ 通街 都 有 得 賣 㗎噃 ！
369, 李香琴 (F/女), 0, 喔 ！ 通街 有 得 賣 就 一定 有益 㗎嘞咩 ？
370, 張英才 (M/男), 0, 噉 …… 噉 又 唔 係 ……
371, 李香琴 (F/女), 0, 係 喇嘛 ！ 忠堯 ！ 一 個 人 最 緊要 清心寡欲 ！ 嗱 ！ 睇 住 啲 格言 嚟 做人 ， 永遠 冇 錯 嘅 ！
372, 李香琴 (F/女), 0, 如果 睇 住 啲 肉腯腯 ， 好似 隻 大肉豬 噉 嘅 女人相 嚟 做人 呀 ， 好 極 都 有限 呀 ！ 你 話 係咪 吖 ？
373, 鄭君綿 (M/男), 0, 係 …… 冇 錯 ……
374, 李香琴 (F/女), 0, 好 嘞 ！ 而家 十 點鐘 ， 好 瞓 嘞 ！
375, 張英才 (M/男), 0, 吓 ？ 咁 早 ？ 點 瞓 呀 ？
376, 李香琴 (F/女), 0, 忠堯 ， 你 係 嚟 我 呢道 接受 我 訓練 㗎喎 ！ 話 對 我 絕對 服從 㗎喎 ！ 咁 快 就 反口 喇 ！
377, 張英才 (M/男), 0, 噉 …… 噉 又 唔 會 …… 呀 ……
378, 李香琴 (F/女), 0, 唔 會 就要 聽 晒 我 說話 ， 瞓 ！
379, 鄭君綿 (M/男), 0, 瞓 ！
380, 李香琴 (F/女), 0, 唔 係 叫 你 ！
381, 李香琴 (F/女), 0, 瞓 ！
382, 張英才 (M/男), 0, 瞓 就 瞓 喇 ！ 早抖 嘞 ！ 阿表嬸 ， 吓 ！
383, 李香琴 (F/女), 0, 早抖 ！
384, 張英才 (M/男), 0, 哎 ！ 平時 我 而家 先至 話 開始 去 玩 㗎 ！ 而家 你 話 咁 早 …… 叫 我 點 瞓 呀 ？
385, 李香琴 (F/女), 0, 忠堯 呀 ……
386, 張英才 (M/男), 0, 嚟……嚟嘞！
387, 張英才 (M/男), 0, 嚟 …… 嚟 嘞 ！
388, 張英才 (M/男), 0, 表嬸 ！ 早抖 忠堯 ！
389, 李香琴 (F/女), 0, 咩話 ？ 早抖 ？ 而家 幾 點鐘 呀 ？
390, 張英才 (M/男), 0, 而家 ？
391, 李香琴 (F/女), 0, 睇 下 ！
392, 張英才 (M/男), 0, 哦 ！ 噉 就 ， 早晨 ！ 早晨 呀 ！ 表嬸 ！
393, 李香琴 (F/女), 0, 早晨 ！ 瞓 到 咁 晏 至 起身 ！ 食 早餐 呀 ！ 去 洗面 喇 ！
394, 張英才 (M/男), 0, 喔 ！
395, 張英才 (M/男), 0, 表叔 早晨 ！ 表嬸 早晨 ！
396, 眾 (X/不明), 0, 早晨 ！
397, 李香琴 (F/女), 0, 喂 ！ 快 啲 食完 早餐 好 返工 嘞 ！
398, 鄭君綿 (M/男), 0, 哦 ！
399, 李香琴 (F/女), 0, 阿… …
400, 李香琴 (F/女), 0, 忠堯 呀 ？ 忠堯 …… 重 唔 食 早餐 ？ ！
401, 張英才 (M/男), 0, 哎 ！ 表嬸 ， 而家 點 食 得 落 吖 ？
402, 李香琴 (F/女), 0, 你 初初 嚟 你 唔 習慣 嘅啫 ！ 嗱 ！ 我 再 同 你 聲明 呀下 ！ 你 每 晚 臨 瞓 就 較定 個 鬧鐘 ， 朝頭早 最 遲 七 點鐘 ， 就 一定 要 起身 㗎嘞 ！
403, 張英才 (M/男), 0, 嗯 。
404, 李香琴 (F/女), 0, 噉 食 嘢 喇 ！
405, 李香琴 (F/女), 0, 呀 ！ 敬仁 呀 ！ 琴日 我 去 阿雷太 道 打牌 ， 聽見 阿秋芹 同埋 嗰 個 姓 郭 嘅 又 甩 咗 拖 嘞 ！
406, 鄭君綿 (M/男), 0, 係 咩 ？ 三四 。
407, 李香琴 (F/女), 0, 係 呀 ！ 我 而家 想 噉 喎 ！
408, 鄭君綿 (M/男), 0, 想 點 呢 ？
409, 李香琴 (F/女), 0, 想 話 將 阿忠堯 介紹 畀 阿雷秋芹 ！
410, 張英才 (M/男), 0, 吓 …… 雷 …… 雷秋芹 ？
411, 李香琴 (F/女), 0, 係 囉 ！ 乜 你 識 佢 嘅咩 ？
412, 張英才 (M/男), 0, 我 …… 點 敢 識 佢 呀 ？
413, 李香琴 (F/女), 0, 乜 你 噉 講 呀 ？ 雷家 喺 呢道 ， 正式 係 有錢有面 ！ 同 你哋 都 講 得 係 門當戶對 㗎噃 ！
414, 李香琴 (F/女), 0, 而且 阿秋芹 呀 ， 係 呢道 有名 嘅 靚女 嚟㗎 ！ 嗱 ！ 搵日 我 介紹 你哋 認識 吖 ！
415, 張英才 (M/男), 0, 誒 ， 千祈 唔 好 呀 ， 表嬸 ！ 認真 多謝夾盛惠 嘞 ！
416, 李香琴 (F/女), 0, 點解 啫 ？
417, 張英才 (M/男), 0, 呀 …… 我 ……
418, 鄭君綿 (M/男), 0, 呀 …… 三四 ， 准 我 講 句 說話 嘛 ？
419, 李香琴 (F/女), 0, 嗯 ！ 噉 你 講 吖 ！
420, 鄭君綿 (M/男), 0, 我 明白 阿忠堯 嘅 意思 嘅 …… 因為 佢 喺 嗰便 識 女仔 就 識 得 多 過 頭 ， 搞 到 聲名狼藉 ， 所以 佢 至 過 嚟 ， 受 你 管制 嘅啫 ！ 噉 ……
421, 張英才 (M/男), 0, 誒 …… 冇 錯 嘞 …… 嗱 ！ 如果 我 喺 呢便 又 再次 識 女仔 ， 噉 咪 違反 咗 我 喺 呢道 嘅 志願 囉 ！ 下話 ？
422, 李香琴 (F/女), 0, 噉 呀 ？
423, 張英才 (M/男), 0, 係 囉 ， 所以 我 就 唔 想 識 雷秋芹 ！
424, 李香琴 (F/女), 0, 噉 又 唔 係 噉 講 嘞 ！ 你 爸爸 吩咐 過 我 ， 話 有 好 嘅 女仔 就 介紹 你 識 㗎嘛 ！ 嗱 ！ 你 都 聽見 喇 ！
425, 鄭君綿 (M/男), 0, 聽見 ！
426, 張英才 (M/男), 0, 係 啫 ， 不過 我 暫時 已經 決定 咗 ， 疊埋心水 ， 修心養性 ， 誒 ， 就算 十 八 歲 女仔 叫 我 ， 唔 應 㗎嘞 ！
427, 李香琴 (F/女), 0, 噉 好 喇 ！ 我 遲 一 步 至 介紹 你 識 喇下 ！
428, 張英才 (M/男), 0, 哦 ！
429, 李香琴 (F/女), 0, 喂 ！ 食 完 嘢 未 呀 ？
430, 張英才 (M/男), 0, 哦 ！ 食 完 嘞 ……
431, 李香琴 (F/女), 0, 噉 重 唔 返 舖頭 ？
432, 鄭君綿 (M/男), 0, 哦 …… 係 ……
433, 鄭君綿 (M/男), 0, 阿 …… 忠堯 呀 ， 噉 你 就 畀 啲 心機 ， 喺 屋企 休息 下 嘞吓 ！
434, 張英才 (M/男), 0, 哦 ！ 得 嘞 ！
435, 鄭君綿 (M/男), 0, 三四 呀 ， 我 出 舖頭 嘞 ！
436, 李香琴 (F/女), 0, 去 喇 ！
437, 鄭君綿 (M/男), 0, 哦 ！
438, 張英才 (M/男), 0, 阿 …… 表嬸 呀 ？ 陣間 我 想 去 路環 搵 個 朋友 。
439, 李香琴 (F/女), 0, 搵 朋友 ？
440, 張英才 (M/男), 0, 係 …… 係 男人 嚟㗎 ！
441, 李香琴 (F/女), 0, 哦 ～ 噉 吖 ！ 食 埋 嘢 先 吖 ！
442, 男 (M/男), 0, 呢 趟 呀 ， 嗌 到 天黑 ， 你 都 嗌 我 唔 贏 㗎嘞 ！
443, 女 (F/女), 0, 哼 ！ 我 大條道理 ， 點解 嗌 你 唔 贏 呀 ？
444, 男 (M/男), 0, 你 都 癲 嘅 ！ 如果 唔 開 夜工 ， 點 趕 得 起 啲 貨 交 畀 人 吖 ？
445, 女 (F/女), 0, 你 都 盲塞心肝 嘅 ！ 一連 開 幾 晚 通宵 ， 啲 伙記 就 點 夠 精神 吖 ？ 噉 啲 出品 就 點 會 好 至 得㗎 ？
446, 男 (M/男), 0, 你 唔 係 唔 知 我 做 生意 一向 依 口齒 ， 依時 交貨 㗎嘛 ！
447, 女 (F/女), 0, 噉 你 唔 會 將 一 部份 交 畀 啲 行家 做 ， 唔 使 啲 伙記 捱 得 咁 辛苦 嘅咩 ？
448, 男 (M/男), 0, 唏 ！ 點解 你 唔 早 啲 講 呢 ？
449, 女 (F/女), 0, 哈 ！ 我 都 係 而家 先至 諗 到 咋噃 ！ 你 咁 大聲 做 咩 呀 ？ 嗱 ！ 飲 返 啖 茶 ， 潤 下 喉嚨 喇 ！
450, 男 (M/男), 0, 唔該 唔該 ！
451, 張英才 (M/男), 0, 凌哥 ！
452, 男 (M/男), 0, 喂 ！ 忠堯 ！ 你 過 咗 嚟 呀 ？
453, 張英才 (M/男), 0, 係 呀 ！
454, 女 (F/女), 0, 趙先生 ！
455, 張英才 (M/男), 0, 使乜 咁 客氣 ， 叫 名 咪 得 囉 ！
456, 女 (F/女), 0, 一樣 啫 ！
457, 男 (M/男), 0, 喂 ！ 你 第 一 次 過 嚟 探 我 咋喎 ！
458, 張英才 (M/男), 0, 係 呀 ……
459, 男 (M/男), 0, 呢處 就 營業部 ， 工場 就 喺 二 樓 ， 我 帶 你 去 睇 吓 咧 ！
460, 張英才 (M/男), 0, 好 呀 ！
461, 男 (M/男), 0, 嚟 吖 ！ 上去 吖 ！
462, 男 (M/男), 0, 誒 …… 呢 架 織布機 ， 呢處 就 攪線針 ， 攪 呀 ， 攪線針 。
463, 張英才 (M/男), 0, 呢道 規模 幾 大 喎 ！
464, 張英才 (M/男), 0, 我 話 你哋 呢道 規模 好 大 呀 ！
465, 男 (M/男), 0, 唔 講 得 ！ 不過 出品 都 唔 夠 賣 嘅 ！
466, 張英才 (M/男), 0, 哎 ！ 你 可以 擴充 吖嘛 ！
467, 男 (M/男), 0, 鬼 唔 知 咩 ？ 要 有 水 得 㗎呀 ！
468, 張英才 (M/男), 0, 哦 ！
469, 男 (M/男), 0, 包裝 ， 包裝部 ， 包裝 ， 剪帶機 ， 剪 嘅 ， 剪帶 ， 夾頭 ， 夾頭 呀 ， 呢處 又 係 夾 ， 又 係 夾頭 嘅 。 佢哋 就 已 知 熟手 嘞 ， 哼哼 。
470, 張英才 (M/男), 0, 呢 種 工作 ， 幾 有 興趣 㗎喎 ！
471, 男 (M/男), 0, 唏 ！ 輕加重序 ， 成日 喺處 ， 好 辛苦 㗎 ！
472, 張英才 (M/男), 0, 哦 ！ 橫掂 我 得閒 喺 呢道 又 冇 嘢 做 ， 噉 時時 嚟 學 下 嘢 都 幾 好 㗎噃 ！
473, 女 (F/女), 0, 笑話 喇 ！ 你 身嬌肉貴 ， 點 做 得 呢 啲 功夫 㗎 ！
474, 張英才 (M/男), 0, 有時 嘅 嘢 ， 你 估 唔 到 嘅 ……
475, 張英才 (M/男), 0, 幫 我 拎 住 呀下 ！
476, 張英才 (M/男), 0, 借 乜 借 乜 ！ 嗯 ……
477, 女 (F/女), 0, 哎吔 ， 點解 佢哋 重 未 嚟 嘅啫 ？
478, 女 (F/女), 0, 係 呀 ！ 最 怕 三 等 一 㗎嘞 ！
479, 馬笑英 (F/女), 0, 嚟 緊 囉 ！ 我 正話 打 電話 畀 佢 ， 佢 話 出 咗 門口 嘞 ！ 你哋 驚 輸 唔 切 咩 ？
480, 馬笑英 (F/女), 0, 秋芹 ！
481, 林鳳 (F/女), 0, Mammy ！
482, 林鳳 (F/女), 0, 陳太 ！ 三 鋌 一 呀 ？
483, 女 (F/女), 0, 係 囉 ！ 你 又 趕 住 去 拍拖 咧 ？
484, 馬笑英 (F/女), 0, 係咪 呀 ？
485, 林鳳 (F/女), 0, 我 約 咗 朋友 咋嘛 ！
486, 李香琴 (F/女), 0, 呀 ！ 秋芹 呀 ？ 我 想 介紹 個 男仔 畀 你 識 ！ 佢 一 表 斯文 ， 好 夠 照 㗎 ！ 而家 ……
487, 林鳳 (F/女), 0, 阮太 呀 ？ 真係 對唔住 嘞 ！ 我 約 咗 朋友 而家 夠鐘 㗎嘞 ！ 第日 傾 喇下 ！
488, 李香琴 (F/女), 0, 喔 ！
489, 張英才 (M/男), 0, 呀 ， 呂小姐 ！
490, 林鳳 (F/女), 0, 趙先生 ！ 嚟 咗 好 耐 嗱 ？
491, 張英才 (M/男), 0, 嚟 咗 一陣間 啫 ！ 坐 吖 ！
492, 張英才 (M/男), 0, 叫 啲 咩 飲 呀 ？
493, 林鳳 (F/女), 0, 茶 喇 ！
494, 張英才 (M/男), 0, 茶 吖 ！
495, 不明 (X/不明), 0, 哦 ！
496, 張英才 (M/男), 0, 我 重 以為 你 今日 會 唔 嚟 ！
497, 林鳳 (F/女), 0, 唔 會 ！ 我 除非 唔 應承 你 啫 ！
498, 張英才 (M/男), 0, 呂小姐 ！ 你 真係 難得 嘞 ！
499, 林鳳 (F/女), 0, 又 唔 好 噉 讚 我 ！
500, 林鳳 (F/女), 0, 今日 去 邊道 玩 呢 ？
501, 張英才 (M/男), 0, 誒 ， 呢 啲 ， 你 揸 主意 喇 ！
502, 李香琴 (F/女), 0, 開燈 喇 ！
503, 鄭君綿 (M/男), 0, 開燈 ！
504, 張英才 (M/男), 0, 嘩 ！ 攞命 咩 ？
505, 李香琴 (F/女), 0, 哼 ！
506, 李香琴 (F/女), 0, 哎吔 ！ 忠堯 ！ 乜 你 而家 至 返 嚟 㗎 ！ 吓 ？
507, 李香琴 (F/女), 0, 點 呀 ？
508, 鄭君綿 (M/男), 0, 嚴重 扭 親 呀 ！
509, 張英才 (M/男), 0, 咁 …… 咁 多 波子 㗎 ！ 跌 到 …… 滿天星斗 添 ！
510, 李香琴 (F/女), 0, 啲 波子 吓嘛 ？ 係 我 最 新 發明 嘅 防盜 設備 嚟嘅 …… ！ 哈 ！ 我 都 唔 記得 話 畀 你 聽 添 ！
511, 張英才 (M/男), 0, 哎吔 ！
512, 鄭君綿 (M/男), 0, 吓 …… 咩 …… 咩 事 呀 ？ 吓 ？
513, 張英才 (M/男), 0, 真係 無辜 嘞 ！ 誒 ， 無辜 嘞 ！
514, 李香琴 (F/女), 0, 係 呢 ， 乜 呢 幾 排 你 不時 都 過 咗 鐘 至 返 嚟 㗎 ！ 你 早 啲 返 嚟 咪 冇 事 喇 ！
515, 張英才 (M/男), 0, 呀 ， 我 知 嘞 ！ 我 第日 早 啲 返 嚟 係 喇 ！
516, 李香琴 (F/女), 0, 好 夜 嘞 ！ 去 瞓 喇 ！
517, 張英才 (M/男), 0, 哦 ！
518, 鄭君綿 (M/男), 0, 瞓 喇 ！
519, 張英才 (M/男), 0, 早抖 呀 ， 阿表嬸 ！
520, 李香琴 (F/女), 0, 早抖 ！
521, 張英才 (M/男), 0, 早抖 嘞 ， 阿表叔 ！
522, 鄭君綿 (M/男), 0, 早抖 ！
523, 張英才 (M/男), 0, 嗯 ！ 通通 地 都 係 波子 ！
524, 李香琴 (F/女), 0, 哼 ！ 係 噉 ， 你 至 知道 老娘 啲 厲害 嘅 …… ！
525, 鄭君綿 (M/男), 0, 又 係 嘅 ……
526, 李香琴 (F/女), 0, 多嘴 ！
527, 鄭君綿 (M/男), 0, 多嘴 ！
528, 李香琴 (F/女), 0, 瞓 ！
529, 鄭君綿 (M/男), 0, 瞓 ！
530, 李香琴 (F/女), 0, 行 喇嘛 ！
531, 李香琴 (F/女), 0, 唏吔 ！ 論盡 得 你 吖 ！
532, 林鳳 (F/女), 0, Daddy ！ Mammy ！
533, 馬笑英 (F/女), 0, 吓 ！
534, 林鳳 (F/女), 0, 乜 咁 夜 重 未 抖 嘅 ……
535, 李鵬飛 (M/男), 0, 未 ～ 去 邊處 嚟 呀 ？
536, 林鳳 (F/女), 0, 哦 ！ 我 同 一 個 朋友 去 睇 尾場 嚟 ！
537, 馬笑英 (F/女), 0, 妳 話 係 乜 ？
538, 林鳳 (F/女), 0, 係 ！
539, 馬笑英 (F/女), 0, 嗱 ！ 我 都 估 到 佢 有 男仔 行 緊 喇 ！ 冇 錯 嘞啩 ？
540, 李鵬飛 (M/男), 0, 咩 人 嚟 ？
541, 林鳳 (F/女), 0, 嗯 …… Daddy Mammy 你 都 冇解 嘅 …… 無端端 問 人哋 咁 多 嘢 ！
542, 馬笑英 (F/女), 0, 我哋 就 係 關心 你 ， 咁 夜 都 唔 瞓 ！ 等 你 返 嚟 問 下 你 咋嘛 ！
543, 李鵬飛 (M/男), 0, 係 囉 ！ 使乜 怕 醜 啫 ？ 佢 姓 咩 㗎 ？
544, 林鳳 (F/女), 0, 佢 叫做 ， 趙忠堯 ！
545, 李鵬飛 (M/男), 0, 做 咩 㗎 ？
546, 林鳳 (F/女), 0, 冇 嘢 做 㗎 ！ 佢 嚟 咗 澳門 個 幾 月 咋嘛 ！
547, 李鵬飛 (M/男), 0, 冇 嘢 做 㗎 ？ 噉 ……
548, 林鳳 (F/女), 0, 噉 你 又 唔 使 擔心 ！ 佢 爸爸 係 香港 嘅 大富翁 嚟㗎 ！
549, 李鵬飛 (M/男), 0, 唏 ？ 係 咩 ？
550, 林鳳 (F/女), 0, 定 喇 ！
551, 李鵬飛 (M/男), 0, 噉 又 唔 同 ！
552, 馬笑英 (F/女), 0, 噉 點解 你 唔 帶 佢 返 嚟 坐 下 ！ 大家 見 下 面 啫 ？
553, 李鵬飛 (M/男), 0, 係 囉 ！
554, 林鳳 (F/女), 0, 唔 得 嘅 ！
555, 李鵬飛 (M/男), 0, 點解 呀 ？ 我哋 好 失禮 佢 咩 ？
556, 林鳳 (F/女), 0, 噉 又 唔 係 ！ 不過 我 到 而家 ， 重 未 畀 個 真 姓名 佢 知 㗎 ！
557, 馬笑英 (F/女), 0, 喀 …… 學人 改名換姓 添呀 ？
558, 林鳳 (F/女), 0, 噉 我 唔 係 有心 嘅 …… 我 喺 車 道 識 佢 嘅 時候 ， 我 話 畀 佢 聽 我 姓 雷 ， 佢 聽 錯 咗 話 我 姓 呂 囉噃 ， 噉 我 咪 順便 改 埋 嗰 名 ， 叫做 春蛾 囉 ！
559, 李鵬飛 (M/男), 0, 呂春蛾 ？
560, 林鳳 (F/女), 0, 呢 個 名 唔錯 吖 ！ 幾 好 聽 呀 ！
561, 馬笑英 (F/女), 0, 傻女 ！ 我 同 你 Daddy 呀 ， 欿 女婿 欿 到 流 口水 㗎嘞 ！
562, 李鵬飛 (M/男), 0, 係 囉 係 囉 ！
563, 馬笑英 (F/女), 0, 如果 呢 趟 識 到 個 好 嘅 ， 就 唔 好 發脾氣 ， 嚇走 人哋 嘞 ！
564, 李鵬飛 (M/男), 0, 係 囉 ， 係 囉 ！
565, 林鳳 (F/女), 0, 我 邊 有 發 過 脾氣 啫 ？ 我 都 聽 晒 淑芳姐 說話 㗎嘞 ！
566, 馬笑英 (F/女), 0, 係 噉 就 最好 喇 ！
567, 林鳳 (F/女), 0, 如果 呢 次 我 再 失敗 呢 ， 我 就 疊埋心水 唔 嫁 㗎嘞 ！
568, 李鵬飛 (M/男), 0, 吓 ？ 唔 嫁 ？
569, 林鳳 (F/女), 0, 最多 咪 去 修道院 道 做 修女 ！
570, 林鳳 (F/女), 0, Daddy ， Mammy ！ 早抖 ！
571, 馬笑英 (F/女), 0, 咩 修女 啫 ？
572, 李鵬飛 (M/男), 0, 修女 你 都 唔 識 ！ 咪 係 尼姑 嘛 ！
573, 馬笑英 (F/女), 0, 啋 ！ 大吉利是 ……
574, 張英才 (M/男), 0, 喂 ！
575, 男 (M/男), 0, 呢道 嘅 嘢 ， 你 冚辦爛 學曉 晒 咁 滯 㗎嘞喎 ！
576, 張英才 (M/男), 0, 係 呀 ！ 唔 係 爸爸 成日 都 話 我 遊手好閒 ， 呢道 嘅 嘢 ， 學識 晒 㗎嘞 ！
577, 男 (M/男), 0, 但係 你 學非所用 嗰道 弊 呢 ！
578, 張英才 (M/男), 0, 哦 ～ 又 唔 係 噉 講 嘅 …… 我 對 呢 種 工業 ， 而家 好 有 興趣 ！ 誒 ！ 話唔定 將來 我 投資 畀 你 擴充 ！ 大家 合作 呢 ！
579, 男 (M/男), 0, 噉 又 好 呀 ！
580, 張英才 (M/男), 0, 嘩 ！ 十 點 幾 㗎嗱 ！ 弊 嘞 ！ 就 過 鐘 添 ！ 喂 …… 我 返 去 先 吓 ！
581, 男 (M/男), 0, 哈 ！ 忠堯 嚟 咗 呢道 之後 ， 成 個 規矩 好 多 喎 ！
582, 女 (F/女), 0, 噉 一 個 人 ， 係 會 轉性 㗎嘛 ！
583, 男 (M/男), 0, 哼 ……
584, 張英才 (M/男), 0, 嗯 ！ 我 睇 今晚 都 冇 咩 事 嘞啩 ！ 誒 ！ 哼 ！ 嗯 ？ 唔 係 嘞 ！ 小心 …… 好 啲 ！
585, 李香琴 (F/女), 0, 嘻 ……
586, 鄭君綿 (M/男), 0, 唏 ……
587, 李香琴 (F/女), 0, 哎呀 ！ 嗰 個 阿銀 就 真係 論盡 嘞 ！ 抹完 地 個 水桶 都 唔 拎 返 跙 ！ 我 鬧 佢 一 身 ！
588, 張英才 (M/男), 0, 唔 使 鬧 嘞 ！ 表嬸 ！ 如果 我 唔 夜 返 嚟 呀 ， 阿銀 就 唔 會 話 唔 記得 拎 水桶 走 㗎 ！
589, 李香琴 (F/女), 0, 或者 係 喇 ！ 噉 你 以後 早 啲 返 嘞 ！
590, 張英才 (M/男), 0, 哦 ～
591, 李香琴 (F/女), 0, 瞓 ！
592, 張英才 (M/男), 0, 呀 ， 瞓 ！
593, 李香琴 (F/女), 0, 噉 你 自己 搞掂 佢 ， 早 啲 抖 嘞吓 ！
594, 張英才 (M/男), 0, 早抖 ！
595, 張英才 (M/男), 0, 哼 ！
596, 張英才 (M/男), 0, 你 話 點 搞 呢 ？
597, 男 (M/男), 0, 咦 ！ 忠堯 ！ 乜 今日 咁 早 嚟 呀 ？
598, 女 (F/女), 0, 嗯 ？ 乜 你 精神 咁 差 呀 ？ 尋晚 失眠 呀 ？
599, 張英才 (M/男), 0, 係 囉 ！
600, 張英才 (M/男), 0, 我 琴晚 諗 咗 成晚 ， 我 都 係 唔 能夠 喺 表嬸 住 呀 ！
601, 男 (M/男), 0, 點解 呀 ？ 你 唔 係 話 ……
602, 張英才 (M/男), 0, 冇 錯 ～ 我 係 真心 嚟 受 阿表嬸 訓練 嘅 …… 不過 稍為 夜 啲 返 去 啫 ， 就 畀 佢 整蠱 嘞 ！ 搞 到 我 啼笑皆非 ， 噉 對 我 精神 ， 好 大 威脅 㗎嘛 ！
603, 男 (M/男), 0, 噉 就 係 嘞 ！
604, 張英才 (M/男), 0, 梗係 喇 ！ 如果 再 住 落去 呀 ， 容 乜 易 變 神經 㗎 ， 下話 ？ 噉 所以 我 就 ， 想 搬 嚟 你 道 住 ！
605, 男 (M/男), 0, 呵 …… 歡迎 到 極 喇 ， 呵 ！
606, 女 (F/女), 0, 唔 得 ！
607, 男 (M/男), 0, 你 唔 應該 响 忠堯 面前 嚟 丟 我 假 㗎嘛 ！
608, 女 (F/女), 0, 哼 ！ 我 唔 知 咩 叫 丟假 ！ 我 講 道理 啫 ！
609, 男 (M/男), 0, 你 …… 你 重 話 有 道理 添 ！ 你 而家 唔 畀 佢 搬 嚟 住 ， 係咪 想 我 發神經 呀 ？
610, 女 (F/女), 0, 我 唔 理 咁 多 ， 總之 做人 就要 依 口齒 ， 忠堯 應承 過 佢 表嬸 ， 話 點樣 難堪 佢 都 忍受 㗎噃 ！
611, 男 (M/男), 0, 有時 係 忍無可忍 㗎嘛 ！
612, 女 (F/女), 0, 哼 ！ 我 話 你 都 盲塞心肝 㗎 ！ 而家 係 佢 唔 守 規矩 過 鐘 返 去 ， 噉 佢 係 應該 受 懲罰 㗎嘛 ！
613, 男 (M/男), 0, 係 喎吓 ！ 哈 ， 你 講 得 啱 ！
614, 女 (F/女), 0, 使乜 講 ！
615, 男 (M/男), 0, 忠堯 呀 ， 噉 …… 噉 你 以後 咪 依時依候 返 去 ， 就 咩 嘢 事 都 冇 喇 ！
616, 張英才 (M/男), 0, 噉 就 係 嘅 ……
617, 女 (F/女), 0, 梗係 喇 ！ 噉樣 你 又 點 會 發神經 呢 ？ 忠堯 ！ 係 你 心甘情願 受 佢 管制 㗎噃 ！ 噉 又 點 可以 半途而廢 㗎 ？
618, 男 (M/男), 0, 冇 錯 嘞 ！ 我哋 唔 係 話 唔 歡迎 你 搬 嚟 住 呀 ， 不過 為 你 切想 㗎咋噃 ！
619, 女 (F/女), 0, 係 呃 ！ 如果 一 個 人 失 咗 信用 ， 就 弊 㗎嘞 ！
620, 男 (M/男), 0, 係 吖 ！ 呢 ， 我哋 嗌 呢 場 交 呢 ， 又 嗌出 真理 嘞 ！
621, 張英才 (M/男), 0, 啱 …… 你 兩 個 都 講 得 啱 ！
622, 男 (M/男), 0, 係 囉 ！ 以後 你 同 阿呂小姐 拍拖 睇戲 呢 ， 就 改 睇 頭場 嘞 ！
623, 女 (F/女), 0, 係 呀 ！ 早起早眠 呀 ， 對 身體 有益 㗎 ！ 忠堯 ！
624, 張英才 (M/男), 0, 噉 就 當然 係 喇 ！
625, 鄭君綿 (M/男), 0, 忠堯 ！
626, 張英才 (M/男), 0, 哦 ！ 表叔 ！ 誒 ， 乜 重 未 抖 呀 ？
627, 鄭君綿 (M/男), 0, 未 ～
628, 鄭君綿 (M/男), 0, 誒 ～ 我 聽見 阿三四 講 呀 ， 話 你 呢 幾 晚 呢 ， 一早 就 返 嚟 ， 係咪 呀 ， 呀 ？
629, 張英才 (M/男), 0, 係 呀 ！ 誒 ， 表嬸 呢 ？
630, 鄭君綿 (M/男), 0, 哦 ～ 佢 去 咗 打牌 ， 噉 所以 呢 ， 我 就 有 機會 入 嚟 同 你 傾 下 偈 喇嘛 ！
631, 鄭君綿 (M/男), 0, 呀 ， 係 呢 ， 先 兩 晚 ， 真係 對唔住 嘞 ！
632, 張英才 (M/男), 0, 唔 相干 ！ 我 自己 唔 守 規矩 ， 我 係 應該 受 懲罰 嘅 ……
633, 鄭君綿 (M/男), 0, 係 啫 ～ 噉 都 係 唔 好 嘅 …… 不過 ， 一切 整蠱 你 嘅 計畫 呢 ， 都 係 阿三四 嘅 主意 咋 ！ 唔 關 我 事 㗎 ！
634, 張英才 (M/男), 0, 我 明白 嘅 …… 同時 我 知道 你 好 關懷 我 ， 同情 我 添 ！ 不過 ， 你 有心無力 ， 幫 我 唔 嚟 嘅啫 ！
635, 鄭君綿 (M/男), 0, 哎 ， 噉 咪 係 囉 ！
636, 張英才 (M/男), 0, 係 呢 ， 表叔 呀 ？ 乜 表嬸 個 名 叫做 三四 ， 咁 得意 嘅 …… 佢 又 姓 五 ， 噉 咪 變 咗 唔三唔四 ？
637, 鄭君綿 (M/男), 0, 哼 ， 你 講 起 佢 個 名 呢 ， 我 就 喊 得 一 句句 㗎嘞 ！
638, 張英才 (M/男), 0, 阿表叔 呀 ？ 你 …… 你 做 咩 事 咁 傷心 啫 ！ 吓 ？
639, 鄭君綿 (M/男), 0, 我 初初 同 佢 拍拖 嗰陣 ， 就 係 畀 佢 呢 個 名 累死 ！
640, 鄭君綿 (M/男), 0, 苦 …… 三四 隻 ！ 即係 三從四德 噉 解 呀 ！
641, 張英才 (M/男), 0, 哦 ～ 原來 係 三從四德 呀嘛 ？
642, 鄭君綿 (M/男), 0, 噉 咪 係 囉 ！ 嚡 ！ 一 個 女人 呀 ， 有 三從四德 呢 ， 喺 呢 個 世界 ， 都 難 搵 㗎喇 ！ 噉 我 咪 搏命 追求 佢 囉 ！
643, 張英才 (M/男), 0, 噉 當初 你 冇 發覺 佢 ， 佢 咁 惡 㗎咩 ？
644, 鄭君綿 (M/男), 0, 哎吔 ！ 梗係 冇 喇 ！ 嗰陣 呀 ， 佢 都 唔 知 幾 溫柔 ， 幾 聽話 ！ 點 知 呀 ， 一 結 咗 婚 咋 ， 佢 就 反轉個豬肚 ！
645, 張英才 (M/男), 0, 噉 你 而家 都 唔錯 吖 ！ 至少 係 遠近馳名 嘅 標準丈夫 呃 ！
646, 鄭君綿 (M/男), 0, 唏 ！ 你 唔 好 噉樣 踹 我 添嘞 ！ 忠堯 ！ 我 呢 個 美其名 曰 標準丈夫 ， 實際上 呢 ， 係 老婆奴 而已 嘅啫 ！ 欸 ， 你 估 佢 拉尾 對 三從四德 點樣 解釋 呀 ？
647, 張英才 (M/男), 0, 誒 …… 點 呀 ？
648, 鄭君綿 (M/男), 0, 佢 話 ， 在 家 呢 就 從 瞓覺 ， 出外 呢 ， 就 從 汽車 ， 得閒 呢 ， 就 麻雀 喎 ！ 呵 ……
649, 張英才 (M/男), 0, 噉 四德 呢 ！
650, 鄭君綿 (M/男), 0, 四 得 ： 飲 得 、 食 得 、 嗌 得 、 打 得 囉 ！
651, 張英才 (M/男), 0, 哈 …… 幾 有趣 吖 ！
652, 鄭君綿 (M/男), 0, 忠堯 ！ 你 唔 好 笑 我 嘞 ！ 你 識 女仔 呀 ， 真係 認真 要 打醒十二個精神 至 好 ！ 如果 學 我 噉 呀 ， 你 就 膝頭撟眼淚 嘞 ！
653, 張英才 (M/男), 0, 哦 ～ 不過 姻緣 嘅 嘢 呢 ， 就 …… 有時 就 整定 嘅 …… ！
654, 鄭君綿 (M/男), 0, 阿忠堯 呀 ？ 我 睇 你 呢排 春風滿面 呀 ！ 你 係咪 靜靜 拍 緊 拖 ？
655, 張英才 (M/男), 0, 你 估 下 係咪 喇 ？
656, 鄭君綿 (M/男), 0, 我 睇 直情 係 喇 ！ 喂 ！ 講 畀 阿表叔 聽 下 ， 得 啩 ！
657, 張英才 (M/男), 0, 嗯 …… 不過 你 唔 好 講 畀 表嬸 聽 喎 ！
658, 鄭君綿 (M/男), 0, 哎 ！ 當然 喇 ！ 你 估 貪 佢 多多 事幹 咩 ？ 係咪 ？
659, 鄭君綿 (M/男), 0, 呢 個 女仔 …… 姓 咩 㗎 ？
660, 張英才 (M/男), 0, 姓 呂 嘅 。
661, 鄭君綿 (M/男), 0, 姓 呂 係咪 呀 ？
662, 鄭君綿 (M/男), 0, 唔 係 姓 雷 吖嘛 ？
663, 張英才 (M/男), 0, 欸 …… 你 慌 佢 係 雷秋芹 呀 ？
664, 鄭君綿 (M/男), 0, 望 都 望 唔 係 喇 ！
665, 張英才 (M/男), 0, 當然 唔 係 喇 ！ 嗱 ！ 佢 叫做 呂春蛾 ！ 好 靚 㗎 ！ 好 大方 㗎 ！
666, 鄭君綿 (M/男), 0, 不過 噉 呀 ， 你 識 女仔 呢 ， 認真 小心 至 好 ！ 呢 ， 好似 我哋 阿三四 噉 ……
667, 李香琴 (F/女), 0, 講 我 咩 呀 ？
668, 張英才 (M/男), 0, 阿表嬸 ！
669, 鄭君綿 (M/男), 0, 打 完 牌 嗱 ？
670, 李香琴 (F/女), 0, 係 ！
671, 鄭君綿 (M/男), 0, 誒 …… 我 就 …… 想 將 我哋 兩 個 嘅 戀愛 經過 ， 講 畀 阿忠堯 聽 ， 嗱 ， 係 噉 啫嘛 ， 係咪 吖 ？
672, 張英才 (M/男), 0, 係 ……
673, 李香琴 (F/女), 0, 忠堯 ！ 呢 幾 晚 咁 早 返 嚟 呢 ？
674, 張英才 (M/男), 0, 哦 ～ 我 下 咗 決心 ， 想 做 個 標準丈夫 吖嘛 ！
675, 李香琴 (F/女), 0, 噉 你 都 幾 聽話 ！
676, 鄭君綿 (M/男), 0, 係 呀 ， 噉 就 啱 嘞 ！
677, 李香琴 (F/女), 0, 喂 ！ 重 唔 去 瞓 ？
678, 鄭君綿 (M/男), 0, 哦 ！ 瞓 ！
679, 李香琴 (F/女), 0, 早 啲 抖 嘞 ！ 忠堯 ， 吓 ！
680, 張英才 (M/男), 0, 早抖 呀 ， 表嬸 ！
681, 林鳳 (F/女), 0, 呢 棵 就 係 澳門 最 出名 嘅 連理樹 嘞 ！
682, 張英才 (M/男), 0, 係 咩 ？
683, 林鳳 (F/女), 0, 嗯 ！
684, 林鳳 (F/女), 0, 堯哥 呀 ……
685, 張英才 (M/男), 0, 嗯 ？
686, 林鳳 (F/女), 0, 你 話 你 屋企 有錢 啫 ， 但係 …… 你 …… 日日 遊手好閒 ， 唔 覺得 無聊 嘅咩 ？
687, 張英才 (M/男), 0, 哦 ～ 噉 我 又有 方法 自己 消磨 時間 嘅啫 ……
688, 林鳳 (F/女), 0, 噉 我 知 嘞 ！ 你 慌 你 唔 係 成日 去 賭場 ， 去 ……
689, 張英才 (M/男), 0, 欸 …… 你 估 唔 到 喎 ！ 我 去 我 朋友 間 工廠 道 做 蛇仔 ！
690, 林鳳 (F/女), 0, 好心 你 嘞 ！ 你 …… 你 都 肯 做 呢 啲 嘢 ？
691, 張英才 (M/男), 0, 1 唏唏 ！ 你 唔 信 咧 ！ 將來 呢 ， 就 有 事實 畀 你 睇 嘞 ！
692, 林鳳 (F/女), 0, 噉 我 就 估 唔 中 嘞 ！
693, 張英才 (M/男), 0, 世事 嘅 嘢 ， 有 好 多 出乎 意料之外 嘅 …… 嗱 ！ 我 夠 發夢 都 估 唔 到 ， 會 識 到 一 個 咁 溫柔 咁 美麗 嘅 春娥妹 㗎 ！
694, 林鳳 (F/女), 0, 噉 你 就 估 錯 嘞 ！
695, 張英才 (M/男), 0, 哦 ？
696, 林鳳 (F/女), 0, 其實 我 好 刁蠻 ， 好 惡死 㗎 ！
697, 張英才 (M/男), 0, 呵 …… 你 慌 你 係 ……
698, 林鳳 (F/女), 0, 咩 嘢 呀 ？
699, 張英才 (M/男), 0, 咪 …… 咪 住 先 …… 誒 …… 你 識 唔 識 得 一 位 小姐 ， 叫做 雷秋芹 吖 ？
700, 林鳳 (F/女), 0, 咩 事 ？
701, 張英才 (M/男), 0, 哦 ， 冇 嘢 。 如果 你 識 佢 嘅 ， 我 就 唔 講 嘞 ！
702, 林鳳 (F/女), 0, 我 唔 識 佢 ！ 你 講 吖 ！
703, 張英才 (M/男), 0, 哦 ！ 佢 呢 個 人 嘅 事跡 ， 我 都 知道 好 多 喎 …… 喺 呢道 …… 反為 會 唔 知 嘅 ……
704, 林鳳 (F/女), 0, 我 都 話 唔 知 㗎 ！
705, 張英才 (M/男), 0, 誒 ， 佢 個 花名 叫做 霸王雞項 吖嘛 ！
706, 林鳳 (F/女), 0, 係 呀 ？
707, 張英才 (M/男), 0, 係 ！ 你 話 幾 得人驚 吖 ， 呵 ？ 呀 ？
708, 林鳳 (F/女), 0, 驚 …… 好 驚 呀 ……
709, 張英才 (M/男), 0, 重有 添 呀 ， 佢 嘅 刁蠻 潑辣 呢 ， 就 唔 使 講 添喇 ！ 佢 對付 啲 男朋友 呢 ， 就 好似 隻 大 八爪魚 ， 搲實 搲 到 實 ！ 唔 甩 得 身 添㗎 ！
710, 林鳳 (F/女), 0, 吓 ？ 冇 咁 厲害 啩 ？
711, 張英才 (M/男), 0, 唏 ！ 你 唔 識 佢 梗係 唔 知 喇 ！ 佢 直情 係 人版 嚟嘅 …… 呃 ， 重有 添呀 ！ 佢 個 樣 呀 ， 都 唔 知 幾 得人驚 添㗎 ！
712, 林鳳 (F/女), 0, 佢 …… 點 …… 點 㗎 ？
713, 張英才 (M/男), 0, 嗱 ！ 你 聽 住 吖 ！ 佢 呢 ， 就 ， 彎刀眉 ！ 誒 …… 青雞面 ！ 個 …… 嘴 呢 就 好似 …… 血盤大口 ！ 眼露凶光 ， 你 話 個 樣 似 唔 似 成 個 母夜叉 噉吖嗱 ？
714, 林鳳 (F/女), 0, 係 咩 …… 如果 你 又 識 啱 佢 ， 你 會 點 呀 ？
715, 張英才 (M/男), 0, 哦 ， 噉 就 冇鞋挽屐走 囉 ！ 重 敢 領教 咩 ？
716, 林鳳 (F/女), 0, 或者 佢 真係 好 愛 你 ， 要 同 你 結婚 呢 ？
717, 張英才 (M/男), 0, 噉 呀 ？ 噉 哦 …… 我 實行 喺道 做 和尚 囉 ！
718, 林鳳 (F/女), 0, 乜 你 真係 咁 憎恨 嗰 個 雷秋芹 呀 ？
719, 張英才 (M/男), 0, 欸 …… 何止 我 憎恨 佢 至 得㗎 ！ 係 人 都 憎 佢 㗎喇嘛 ！
720, 林鳳 (F/女), 0, 噉 ……
721, 張英才 (M/男), 0, 講開 又 ……
722, 張英才 (M/男), 0, 春蛾 …… 你 忽然間 ……
723, 林鳳 (F/女), 0, 我 …… 忽然間 覺得 頭痛 …… 我 想 返 屋企 ！
724, 張英才 (M/男), 0, 噉 呀 ， 聽日 晏晝 ， 喺 福記 飲茶 吖 ！
725, 林鳳 (F/女), 0, 是但 喇 ！
726, 張英才 (M/男), 0, 哦 ！
727, 馬笑英 (F/女), 0, 嚟 得 未 㗎 ？ 嗱 ！ 我 斑 腳 㗎嘞噃 ！ 嗯 ！ 好 喇 ！
728, 馬笑英 (F/女), 0, 又試 做 乜 嘢 呀 ？
729, 李鵬飛 (M/男), 0, 你 慌 佢 又 唔 係 同 嗰 個 趙忠堯 搞 横 咗 咩 ？
730, 林鳳 (F/女), 0, 佢 侮辱 我 ！ 佢 抵毀 我 ！
731, 男 (M/男), 0, 噉 個 趙忠堯 喺 邊道 ？ 話 畀 我 聽 ！ 等 我 同 你 找 佢 晦氣 ！
732, 林鳳 (F/女), 0, 我 點 知 佢 喺 邊道 吖 ？
733, 男 (M/男), 0, 噉 你 查 到 話 畀 我 聽 喇 ！
734, 馬笑英 (F/女), 0, 佢 點 抵毀 你 吖 ？ 吓 ？
735, 李鵬飛 (M/男), 0, 係 囉 ！
736, 林鳳 (F/女), 0, 佢 話 雷秋芹 呢 ， 係 刁蠻 、 潑辣 ……
737, 鄭君綿 (M/男), 0, 呂小姐 ！
738, 李香琴 (F/女), 0, 我哋 都 係 走 先 嘞 ！ 走 嘞 ……
739, 張英才 (M/男), 0, 食 啲 嘢 先 喇 ！
740, 李香琴 (F/女), 0, 唔 使 客氣 ！
741, 李香琴 (F/女), 0, 行 呀 ！ 行 吖嘛 ！
742, 鄭君綿 (M/男), 0, 飲 杯 咖啡 ……
743, 李香琴 (F/女), 0, 唔 阻 你 兩 個 傾 嘞吓 ！
744, 李香琴 (F/女), 0, 哦 行 呀 ……
745, 鄭君綿 (M/男), 0, 嘥 咗 啲 咖啡 添 ！
746, 張英才 (M/男), 0, 咦 ！ 表叔 隻 腳 …… 噉 呢 吓 ……
747, 張英才 (M/男), 0, 乜 你 兩 位 未 抖 咩 ？
748, 李香琴 (F/女), 0, 未 ～ 等 你 返 嚟 吖嘛 ！ 同 阿春娥 去 睇 尾場 嚟 呀 ？
749, 張英才 (M/男), 0, 係 呀 ！
750, 李香琴 (F/女), 0, 坐 喇 ！ 坐 吖 ！
751, 張英才 (M/男), 0, 哦 ！
752, 李香琴 (F/女), 0, 你哋 太過 開眼 嘞 ！ 佢 一向 好 深閨 ！ 唔 輕易 同 男仔 行 㗎 ！
753, 張英才 (M/男), 0, 係 咩 ？
754, 李香琴 (F/女), 0, 係 ～ 我 自細 睇 到 佢 大 ！ 咩 唔 知 啫 ？ 忠堯 呀 ， 佢 對 你 點 呀 ？
755, 張英才 (M/男), 0, 哦 ～ 噉 佢 對 我 …… 相當 好 ！
756, 李香琴 (F/女), 0, 噉 你 鍾 唔 鍾意 佢 啫 ？
757, 張英才 (M/男), 0, 梗係 鍾意 喇 ！
758, 李香琴 (F/女), 0, 哎吔 ！ 噉 你 重 唔 向 佢 求婚 ？
759, 張英才 (M/男), 0, 呵 ！ 我 都 想 㗎嘞 ！ 不過 ……
760, 張英才 (M/男), 0, 阿表叔 ！ 表叔 呀 …… 做 咩 事 咳 得 咁 緊要 呀下 ？
761, 張英才 (M/男), 0, 阿表嬸 呀 ， 你 不如 扶 阿表叔 入去 休息 下 喇 ！
762, 張英才 (M/男), 0, 休息 下 喇 ！
763, 鄭君綿 (M/男), 0, 扶 我 入去 …… 休息 下 喇 ！
764, 張英才 (M/男), 0, 係 囉 ！
765, 李香琴 (F/女), 0, 唔 使 㗎嘞 ！ 佢 以前 試 過 係 噉樣 咳 㗎嘞 ！
766, 張英才 (M/男), 0, 哦 ！ 噉 …… 點樣 醫 好 㗎 ？
767, 李香琴 (F/女), 0, 唏 ！ 好 易 嘅啫 ！ 佢 一氣 飲 二 十 杯 滾水 就 冇 事 㗎嘞 ！
768, 張英才 (M/男), 0, 哦 ！ 噉 阿表嬸 呀 ， 你 快 啲 畀 滾水 佢 飲 喇 ！
769, 鄭君綿 (M/男), 0, 唔 使 嘞 …… 我 …… 我 瞓 嘞 ！
770, 李香琴 (F/女), 0, 唔 咳 添喇嘛 ！
771, 鄭君綿 (M/男), 0, 唔 咳 嘞 ！ 重 敢 咩 ？
772, 李香琴 (F/女), 0, 噉 你 就 醒定 啲 ！ 唔 好 阻 住 我 同 阿忠堯 傾偈 ！
773, 鄭君綿 (M/男), 0, 知道 ！
774, 李香琴 (F/女), 0, 忠堯 呀 ？ 你 有冇 想 過 向 阿春娥 求婚 呀 ？
775, 張英才 (M/男), 0, 我 都 有 噉 想 過 …… 不過 ， 我 慌 住 佢 唔 肯 ， 噉 嗰陣 就 ……
776, 李香琴 (F/女), 0, 唓 ！ 你 慌 春蛾 會 拒絕 你 呀 ？ 我 睇 唔 會 嘅 ！ 唔 信 你 就 試 下 吖 ！
777, 張英才 (M/男), 0, 不過 …… 呢 件 係 終身大事 ！ 我 就 認為 …… 唔 好 就 操之過急 噉啫 ！
778, 鄭君綿 (M/男), 0, 係 嘞 ！ 你 應該 要 詳細 考慮 下 ！
779, 李香琴 (F/女), 0, 考 你 個 死人頭 ！
780, 鄭君綿 (M/男), 0, 唔 係 咩 ？
781, 李香琴 (F/女), 0, 當然 唔 係 喇 ！
782, 鄭君綿 (M/男), 0, 噉 就 唔 係 喇 ！
783, 李香琴 (F/女), 0, 好似 春娥 啲 噉 嘅 女仔 ， 唔 輕易 搵 㗎 ！ 正式 係 搶手貨 嚟㗎 ！ 手快有 ！ 手慢就冇 㗎嘞 ！
784, 張英才 (M/男), 0, 係 噃 ！
785, 李香琴 (F/女), 0, 梗係 喇 ！ 唔 係 嚇 你 呀 ！ 我 驚 你 學 以前 嗰 個 梁山伯 ， 變 咗 遲來 三 日 馬家娘 ， 噉 你 就 慘 嘞 ！
786, 張英才 (M/男), 0, 嗯 ！ 好 ！ 我 一於 聽日 向 佢 求婚 ！
787, 鄭君綿 (M/男), 0, 吖 ……
788, 李香琴 (F/女), 0, 敬仁 ！ 攞 藥油 …… 快 啲 攞 藥油 …… 敬仁 ……
789, 張英才 (M/男), 0, 暈 咗 呀 ， 表叔 ！
790, 張英才 (M/男), 0, 我哋 行 咗 咁 耐 …… 噉 你 屋企人 ， 知 唔 知道 㗎 ？
791, 林鳳 (F/女), 0, 知 啲 唔 知 啲 噉喇 ！
792, 張英才 (M/男), 0, 哦 ！
793, 張英才 (M/男), 0, 噉 …… 我 幾 時 至 有 機會 拜候 下 ， 世伯 同 伯母 呀 ？
794, 林鳳 (F/女), 0, 乜 你 好 想 見 佢哋 咩 ？
795, 張英才 (M/男), 0, 哦 …… 我 ……
796, 張英才 (M/男), 0, 就 我哋 感情 嚟 講 ， 我 都 好 應該 拜候 下 佢 兩 位 老人家 㗎喇 ！
797, 林鳳 (F/女), 0, 我 都 唔 知 我哋 嘅 感情 達 到 咩 程度 ？
798, 張英才 (M/男), 0, 呃 ！ 我 知 噃 ！ 我 應該 向 你 求婚 囉 ！ 不過 …… 唔 知 你 肯 唔 肯 應承 我 呢 ？
799, 林鳳 (F/女), 0, 但係 ， 我 好似 雷秋芹 咁 刁蠻 ， 咁 潑辣 㗎噃 ！
800, 張英才 (M/男), 0, 唏 ！ 你 唔 會 嘅 …… 春娥 呀 ？ 你 答應 我 嘛 ？ 吓 ？
801, 林鳳 (F/女), 0, 我 冇 反對 你 呀 。
802, 張英才 (M/男), 0, 噉 你 好 到 無可 再 好 嘞 ！
803, 張英才 (M/男), 0, 表嬸 ！
804, 李香琴 (F/女), 0, 點 呀 ？
805, 張英才 (M/男), 0, 唏 ！ 得 咗 ！ 阿娥妹 呀 ， 答應 咗 婚事 呀 ！
806, 李香琴 (F/女), 0, 係 嘛 ！ 表嬸 冇 指 黑路 你 行 嘅 ！ 不過 你 係 大戶 人家 ， 婚姻 大事 ， 要 有媒有問 至 得 㗎噃 ！
807, 張英才 (M/男), 0, 呢 層 ， 我 唔 在行 㗎噃 ！
808, 張英才 (M/男), 0, 表嬸 呀 ， 拜託 你 ， 全權 幫 我 搞掂 ！
809, 李香琴 (F/女), 0, 哦 ！ 同 你 做 埋 媒人 又 點話 吖 ！ 好 喇 ！ 我 而家 即刻 同 你 搞掂 佢 ！
810, 張英才 (M/男), 0, 多謝 表嬸 ！
811, 李香琴 (F/女), 0, 唔 緊要 ！
812, 張英才 (M/男), 0, 哎吔 ！ 表叔 ！ 對唔住 呀下 ！
813, 鄭君綿 (M/男), 0, 喂 ！ 忠堯 ！ 你 係咪 ……
814, 張英才 (M/男), 0, 阿表叔 呀 ？ 呂春娥 答應 我 婚事 呀 ！
815, 鄭君綿 (M/男), 0, 吓 ！ 係 呀 ？
816, 張英才 (M/男), 0, 真 㗎 ！ 我 正話 拜託 阿表嬸 ， 同 我 做 媒人 ！ 啱啱 去 咗 呂家頭 咋嘛 ！
817, 鄭君綿 (M/男), 0, 哎吔 ！ 係 噉 真係 冇陰公 囉 ！
818, 張英才 (M/男), 0, 喂喂喂 ， 表叔 …… 喂 ！ 你 應該 恭喜 我 先 係 㗎嘛 ！ 呢 做 咩 反為 喊噉口 啫 ？
819, 鄭君綿 (M/男), 0, 我 問心有愧 ！ 我 真係 ……
820, 張英才 (M/男), 0, 喂 ！ 表叔 ！ 你 做 咩 得㗎 ？ 喂 ！ 做 乜 真係 喊 起 上嚟 㗎 ？ 貪 利是 咩 ……
821, 鄭君綿 (M/男), 0, 我 有 良心 嘅 …… 我 …… 我 唔 似 阿三四 噉 害人 嘅 ！
822, 張英才 (M/男), 0, 唏 ！ 我 都 唔 知 你 講 咩 嘢 ！ 噉 害 邊個 至 得㗎 ？
823, 鄭君綿 (M/男), 0, 唔 得 ！ 我 喊 …… 個 心 都 係 哽 住 ！
824, 張英才 (M/男), 0, 哦 ～ 你 個 心 哽 住 ， 唔 舒服 呀嘛 ？
825, 鄭君綿 (M/男), 0, 噉 咪 係 囉 ！ 我 以為 喊 一 場 呢 ， 就 會 好 啲 嘅 ！ 點 知 越 喊 就 越 弊 ！ 所以 我 冇 辦法 ， 唔 講 清楚 畀 你 聽 ， 免 至 失勢 呢 ……
826, 張英才 (M/男), 0, 唏 ！ 表叔 呀 ， 你 咪 咩 住 至 得㗎 …… ！ 唏 ！ 你 到底 想 講 咩 ？ 你 講 至 得㗎 ！
827, 鄭君綿 (M/男), 0, 講 …… 講 …… 呀 …… 你 定 啲 …… 聽 …… 聽 …… 聽 住 我 講 ！
828, 鄭君綿 (M/男), 0, 嗰 個 呂春蛾 呢 ， 就 即係 …… 雷秋芹 嚟嘞 ！
829, 張英才 (M/男), 0, 唏 ！ 我 重 以為 咩 咁 嚴重 喎 ！ 哦 ～ 嗰 個 呂春蛾 ， 即係 雷秋芹 呀話 ？ 哎 …… 哇 ！
830, 張英才 (M/男), 0, 噉 …… 點算 呀 ……
831, 鄭君綿 (M/男), 0, 唔 使 驚 ！ 定 啲 嚟 ！ 我 去 開 ， 睇 下 邊個 ！
832, 張英才 (M/男), 0, 頂 住 佢 呀 ！
833, 男 (M/男), 0, 阿忠堯 呢 ？ 忠堯 呢 ？
834, 鄭君綿 (M/男), 0, 係 處 ！
835, 男 (M/男), 0, 忠堯 呀 ， 忠堯 ！
836, 鄭君綿 (M/男), 0, 定元 嚟 咗 呀 ！
837, 男 (M/男), 0, 忠堯 ！
838, 張英才 (M/男), 0, 哦 ！ 定元 你 呀 ？
839, 張英才 (M/男), 0, 做 咩 咁 好 嚟 探 下 我 呀 ？
840, 男 (M/男), 0, 我 唔 係 嚟 探 你 呀 ， 我 而家 嚟 救 你 呀 ！
841, 張英才 (M/男), 0, 救 我 ？ 我 就 有 危險 呀 ？ 又有 危險 呀 ？
842, 男 (M/男), 0, …… 係咪 同 雷秋芹 行 吖 ？
843, 張英才 (M/男), 0, 唔 好 提 佢 …… 唔 好 提 佢 呀 ！
844, 鄭君綿 (M/男), 0, 何止 同 雷秋芹 行 呀 ？ 就 嚟 結婚 添呀 ！
845, 男 (M/男), 0, 噉 你 自尋死路 呀 你 ！
846, 張英才 (M/男), 0, 吓 ？ 死路 ……
847, 張英才 (M/男), 0, 喂 …… 你哋 …… 唔 好 嚇 我 呀下 ！ 我 覺得 阿春娥 …… 唔 係 …… 呀 …… 秋芹 …… 春娥 ， 秋芹 …… 總之 係 佢 ！
848, 張英才 (M/男), 0, 佢 對 我 的確 係 溫柔 婉順 㗎喎 ！ 你哋 有冇 搞 …… 錯 㗎 ？ 呀 ？
849, 男 (M/男), 0, 你 啲 噉 嘅 想法 就 冇 得 救 嘞 ！
850, 鄭君綿 (M/男), 0, 忠堯 ， 你 要 聽 我 講 過 阿三四 嘅 事 㗎喇 ！
851, 張英才 (M/男), 0, 聽 過 ！ 你 話 結 咗 婚 之後 就 …… 反轉豬肚 …… 吖嘛 ！
852, 鄭君綿 (M/男), 0, 咪 係 囉 ！ 你 試 想 吓吖 ！ 阿三四 嘅 外家 冇 乜 錢 呀 ， 都 噉 對 我 嘞 ！ 何況 阿秋芹 ？
853, 男 (M/男), 0, 係 囉 ！ 你 都 睇見 佢 大佬 點樣 打 我 㗎喇 ！
854, 鄭君綿 (M/男), 0, 嗯 …… 如果 你 同 佢 結 咗 婚 呢 ， 重 慘 過 我 一 百 倍 呀 ！
855, 男 (M/男), 0, 我 話 唔 祇 一 百 倍 囉 ！
856, 張英才 (M/男), 0, 噉 …… 我 至多 咪 退婚 ……
857, 男 (M/男), 0, 唔 得 㗎 ！ 唔 係 佢 大佬 打 到 你 變 柿餅 呀 ！
858, 張英才 (M/男), 0, 哦 ！ 噉 …… 照 你 噉 講 …… 橫掂 都 係 死 嘞 ， 早 死 咪 重 好 過 ！
859, 鄭君綿 (M/男), 0, 哎 …… 噉 …… 又 唔 係 噉 講 嘞 ！ 稍為 有 一線生機 呢 ， 都 要 求 生存 吖嘛 ！ 係咪 吖 ？
860, 張英才 (M/男), 0, 我 …… 我 而家 冇 晒 主意 嘞 ！ 冇 主意 嘞 ！
861, 男 (M/男), 0, 噉 喇 ， 暫時 搵 笪 地方 避開 一 下 先 喇 ！
862, 鄭君綿 (M/男), 0, 唏 ！ 噉 都 好 ！ 睇 過 雷家 嘅 反應 點樣 ， 然後 再 想 辦法 ！
863, 張英才 (M/男), 0, 噉 …… 真係 要 我 走 呀 ？
864, 鄭君綿 (M/男), 0, 哎 …… 唔 走 …… 不 得 了 㗎 ！ 開講 都 有 話 吖嘛 ： 三十六着 ， 走為上着 ！ 你 要 命 呢 ， 就 快 啲 走 ！
865, 鄭君綿 (M/男), 0, 如果 唔 係 呀 ， 阿三四 返 嚟 呀 ， 你 想 走 都 走 唔 甩 呀 ！
866, 張英才 (M/男), 0, 噉 …… 好 喇 ！ 我 暫時 去 阿明哥 處 避避 先 ， 噉 …… 你 知道 地址 㗎喇 ！
867, 鄭君綿 (M/男), 0, 知 ！ 喺 路環 吖嘛 ！ 你 …… 即刻 去 喇 ！ 有 咩 消息 呢 ， 我 即刻 嚟 通知 你 ！
868, 張英才 (M/男), 0, 哦 …… 噉 …… 得 嘞 ！
869, 男 (M/男), 0, 去 喇 ！ 去 喇 ！ 我 送 你 一 程 喇 ！ 去 喇 ！
870, 鄭君綿 (M/男), 0, 救人一命 ， 勝造七級浮屠 ！ 自己 受 下 苦 呢 ， 嘿 ， 唔 緊要 ……
871, 男 (M/男), 0, 明嫂 ！
872, 俞明 (M/男), 0, 做 咩 呀 ， 忠堯 ？
873, 羅蘭 (F/女), 0, 做 咩 呀 ？
874, 張英才 (M/男), 0, 呢 次 呢 ， 我 一定 要 嚟 你 道 避難 㗎嘞 ！
875, 俞明 (M/男), 0, 避難 ？
876, 羅蘭 (F/女), 0, 係 囉 ！ 你 有 咩 事 咁 過 唔 去 呀 你 ？
877, 張英才 (M/男), 0, 唏 ！ 噉 嘅 ……
878, 羅蘭 (F/女), 0, …… 大意 㗎 ！ 雷秋芹 你 都 夠膽 同 佢 行 嘅 ……
879, 張英才 (M/男), 0, 哎 ！ 而家 我 唔 止 同 佢 行 …… 我 …… 哎 …… 我 重 向 佢 求婚 ！ 佢 重 應承 …… 嫁 我 添呀 ！
880, 俞明 (M/男), 0, 哎 ！ 噉 你 真係 壽星公吊頸 呀 ！
881, 羅蘭 (F/女), 0, 哎 ！ 噉 你 點 吖 ？
882, 張英才 (M/男), 0, 如果 你 兩 個 同情 我 嘅 遭遇 呢 ， 我 睇 都 唔 使 嗌 過 交 ， 都 會 收留 我 嘞啩 ？ 吓 ？
883, 俞明 (M/男), 0, 喂 ！ 我哋 怕 唔 使 嗌 場 交 嘞啩 ？
884, 羅蘭 (F/女), 0, 哎 ！ 呢 次 唔 使 嘞 ！
885, 張英才 (M/男), 0, 係 噉 …… 多謝 晒 ……
886, 俞明 (M/男), 0, 喂喂 ， 呢 件 事 ， 點解 會 搞 成 噉 嘅呢 ？
887, 張英才 (M/男), 0, 等 我 驚 過 咗 ， 先 講 你 聽 ， 都 得 啩 ？
888, 俞明 (M/男), 0, 你 坐 喺 道 先 ！ 哎吔 ！ 我 倒 杯 熱茶 畀 你 飲 嘞 ！
889, 羅蘭 (F/女), 0, 坐低 先 ！
890, 李香琴 (F/女), 0, 咪 行 住 ！
891, 鄭君綿 (M/男), 0, 係 ！
892, 李香琴 (F/女), 0, 喂 ！ 你 未 問 准 我 出街 㗎噃 ！
893, 鄭君綿 (M/男), 0, 係 …… 今朝 …… 唔 記得 咗 ！
894, 李香琴 (F/女), 0, 做 咩 咁 失暈 呀 ？
895, 鄭君綿 (M/男), 0, 誒 …… 唔 知 呢 ……
896, 李香琴 (F/女), 0, 幫 我 叫 呀 忠堯 出 嚟 吖 ！
897, 鄭君綿 (M/男), 0, 哦 ……
898, 鄭君綿 (M/男), 0, 叫 佢 ？
899, 李香琴 (F/女), 0, 係 ！ 琴晚 我 返 得 嚟 夜 ， 費事 驚動 佢 喇 ！ 點解 今朝 又 咁 晏 都 未 起身 嘅呢 ？
900, 鄭君綿 (M/男), 0, 唔 知 呢 。
901, 李香琴 (F/女), 0, 重 企 喺道 做 咩 呀 ？ 唔 入去 叫 佢 ？
902, 鄭君綿 (M/男), 0, 哦 ！
903, 鄭君綿 (M/男), 0, 唔 見 佢 噃 ！
904, 李香琴 (F/女), 0, 你 咁 快 就 入 到 房 㗎喇 ！ 你 分明 係 乾梅報 ！ 坐 喺道 等 我 ！
905, 鄭君綿 (M/男), 0, 入 親 去 就 實 穿 ！ 穿 親 呢 ， 噉 我 …… 欸 ……
906, 李香琴 (F/女), 0, 哈 ！ 乜 真係 唔 見 佢 呢 ？ 銀 呀 ？
907, 女 (F/女), 0, 咩 事 呀 ？
908, 李香琴 (F/女), 0, 有冇 見 表少 出街 呀 ？
909, 女 (F/女), 0, 冇 噃 ， 我 今朝 成朝 喺 外出 洗衫 ， 都 未 見 過 佢 ！
910, 李香琴 (F/女), 0, 哦 ！ 唔通 佢 琴晚 冇 返 嚟 ？ 哈 ！ 佢 去 咗 邊 呢下 ？
911, 鄭君綿 (M/男), 0, 阿 …… 三四 呀 ？ 我 返 鋪頭 咧 ！
912, 李香琴 (F/女), 0, 敬仁 ！
913, 鄭君綿 (M/男), 0, 係 ！ 咩 呢 ？
914, 李香琴 (F/女), 0, 正話 我 問 你 忠堯 去 咗 邊 噃 ， 點解 你 又 行 唔 切 呢 ？
915, 鄭君綿 (M/男), 0, 我 頭先 講 咗 畀 你 聽 ， 我 至 去 㗎嘛 ！
916, 李香琴 (F/女), 0, 唔 准 行 ！
917, 鄭君綿 (M/男), 0, 吓 ？
918, 李香琴 (F/女), 0, 哼 ！ 你 今朝 講 嘢 吞吞吐吐 ， 行 到 鬼鬼鼠鼠 ， 你 分明 作賊心虛 呀 你 ！
919, 鄭君綿 (M/男), 0, 我 冇 …… 冇 啲 噉 嘅 事 ……
920, 李香琴 (F/女), 0, 哼 ！ 我 會 睇相 嘅 …… 忠堯 去 咗 邊道 ， 你 好 快 啲 講 嘞 ！
921, 鄭君綿 (M/男), 0, 都 話 唔 知 㗎 ！
922, 李香琴 (F/女), 0, 唔 呀嘛 ？
923, 鄭君綿 (M/男), 0, 唔 講 ！ 唔 係 ！ 我 話 …… 唔 知 啫 ！
924, 李香琴 (F/女), 0, 嘻 ……
925, 李香琴 (F/女), 0, 敬仁 呀 ， 我 呢 ， 就 應承 咗 雷家 ， 話 帶 佢 去 大家 見 下 面 ， 就 商量 下 呢 頭 婚事 嘅 ……
926, 鄭君綿 (M/男), 0, 係 咩 ？
927, 李香琴 (F/女), 0, 係 ～
928, 李香琴 (F/女), 0, 噉 你 對 呢 頭 婚事 ， 有 咩 意見 呢 ？
929, 鄭君綿 (M/男), 0, 吓 ？ 誒 …… 冇 ！
930, 李香琴 (F/女), 0, 唓 ！ 大家 夫妻 上頭 ， 怕 咩 坦白 講 啫 ？ 如果 你 係 唔 滿意 嘅 ， 我 可以 幫 阿忠堯 推 咗 佢 㗎 ！
931, 鄭君綿 (M/男), 0, 係 噉 …… 你 都 係 幫 佢 推 咗 佢 好 嘞 ！
932, 李香琴 (F/女), 0, 呢 啲 係 你 嘅 意見 啫 ！
933, 鄭君綿 (M/男), 0, 唔 係 呀 ！ 就算 阿忠堯 都 ……
934, 李香琴 (F/女), 0, 你 唔 使 都 嘞 ！ 呢 趟 ， 你 都 可謂 不打自招 嘞吓 ？
935, 李香琴 (F/女), 0, 哼 ！ 係咪 你 將 秋芹 嘅 事 講 晒 畀 佢 聽 ？ 下 ？ 夠膽 你 就 認 ！ 吓 ？ 哼 ！ 但係 呢 趟 ， 唔 到 你 唔 認 㗎喎 ！
936, 鄭君綿 (M/男), 0, 認 咪 認 ！ 冇 錯 ！ 係 我 ！ 穿 呢 個 煲 嘅 ！ 哼 ……
937, 李香琴 (F/女), 0, 哼 …… 你 都 算 沙膽 噃 ！
938, 鄭君綿 (M/男), 0, 噉 又 唔 係 噉 講 ！ 因為 我 唔 想 阿忠堯 ， 自投羅網 ！ 呢 啲 係 我 …… 良心 逼 我 講 嘅 ！
939, 李香琴 (F/女), 0, 而家 叫 你 去 傳道 咩 ？ 敬仁 ！ 究竟 阿忠堯 去 咗 邊道 ， 你 知 唔 知道 ？
940, 鄭君綿 (M/男), 0, 我 知 ！ 但係 我 個 良心 ， 唔 畀 我 講 ！
941, 李香琴 (F/女), 0, 我 係 要 你 講 ！
942, 鄭君綿 (M/男), 0, 我 點 都 唔 講 ！
943, 李香琴 (F/女), 0, 哎吔 ！ 搞 到 駁嘴 咁 大膽 吓嘛 ？
944, 鄭君綿 (M/男), 0, 三四 ！ 你 都 叻 咗 十 多 年 嘞 ！ 畀 我 叻 返 日 都 得 啩 ？
945, 李香琴 (F/女), 0, 唔 得 ！
946, 鄭君綿 (M/男), 0, 我 呸 ！ 你 咪 逼人太甚 噃 ！
947, 李香琴 (F/女), 0, 你 想 作反 都 唔 定 嘞 ！ 我 要 扭 甩 你 隻 耳仔 至 得 ！
948, 鄭君綿 (M/男), 0, 咪 郁 呀 ！ 嘿 ！ 你 噉 搞 法 呀 ？ 佛都有火 㗎噃 ！
949, 李香琴 (F/女), 0, 有 火 係咪 呀 ？ 我 係 都 要 扭甩 你 隻 耳仔 為止 ！
950, 鄭君綿 (M/男), 0, 咪 郁 呀 ， 你 ！ 你 重 嚟 ！
951, 李香琴 (F/女), 0, 你 放手 嘞噃 ！ 我 係 要 扭甩 你 隻 耳仔 ！ 抵死 你 ！ 吖 ……
952, 鄭君綿 (M/男), 0, 我 話 畀 你 聽 ！ 我 係 男人 大丈夫 ， 我 唔 會 打 你 嘅 ！ 但 我 係 受 咗 你 咁 耐 氣 呢 ， 已經 夠 嘞 ！ 以後 呀 ， 唔 好 搞 我 ！ 拜拜 ！
953, 李香琴 (F/女), 0, 敬仁 ……
954, 李香琴 (F/女), 0, 喂 ！ 我 係 呀 ！ 吓 ？ 雷太 ！ 你 估 我 唔 想 帶 佢 嚟 咩 ？ 我 個 老公 穿 咗 煲 ， 而家 忠堯 失 咗 踪 嘞 ！
955, 馬笑英 (F/女), 0, 咩話 ， 阿忠堯 失 咗 踪 呀 ？ 哎吔 ！ 乜 你 個 老公 咁 衰 㗎 ！ 噉 都 會 穿 嘅 …… 唏 ！ 唔 好 講 咁 多 嘞 ！ 你 快 啲 搵 返 個 老公 罷喇 ！
956, 林鳳 (F/女), 0, Mammy 呀 ， 咩話 ？ 阿堯哥 失 咗 踪 ？
957, 馬笑英 (F/女), 0, 係 咧 …… 秋芹 ， 不如 你 執 埋 幾 件 行李 ， 去 探 阿幫 罷嘞 ！
958, 男 (M/男), 0, 欸 ！ 秋芹 ！ 使乜 喊 吖 ？ 我 一定 同 你 報仇 㗎 ！
959, 李鵬飛 (M/男), 0, 唏 ！ 你 唔 好 成日 搞 住 佢 喇 ！
960, 李鵬飛 (M/男), 0, 秋芹 呀 ， 你 入去 休息 一陣 先 喇 ！ 去 喇 ……
961, 林鳳 (F/女), 0, 我 有 地方 休息 ！ 我 去 修頓 ……
962, 李鵬飛 (M/男), 0, 快 啲 呀 ……
963, 李香琴 (F/女), 0, 阿銀 呀 ？ 如果 佢 真係 唔 返 嚟 ， 我 …… 唔 知 點算 呀 ！
964, 女 (F/女), 0, 講開又講 喇 ！ 少奶 ， 你 以前 噉 對待 大少 ， 係 唔 啱 嘅 ……
965, 李香琴 (F/女), 0, 哎吔 ！ 連 你 都 幫 住 佢 嘞噃 ！
966, 女 (F/女), 0, 就算 你 而家 即刻 辭 咗 我 ， 我 都 係 噉 㗎嘞 ！ 你 自己 問 下 良心 喇 ！
967, 李香琴 (F/女), 0, 又 講 良心 ！ 唔通 我 個 心 黑 㗎咩 ？
968, 李香琴 (F/女), 0, 唔通 嗰 個 衰佬 返轉頭 ？
969, 男 (M/男), 0, 表嫂 ！
970, 李香琴 (F/女), 0, 表少 ！ 乜 你 你 呀 ？ 過 咗 嚟 呀 ？
971, 男 (M/男), 0, 啱啱 到 嘅 …… 因為 有 一 單 大 生意 ， 要 過 嚟 搵 個 老友 商量 下 ， 大家 合作 嘅 ， 咪 順便 嚟 探 下 你哋 ， 搵 阿堯 喇 ！
972, 李香琴 (F/女), 0, 噉 …… 請 埋 去 坐 吖 ！
973, 男 (M/男), 0, 哦 ！
974, 女 (F/女), 0, 飲茶 喇 ！
975, 男 (M/男), 0, 好 ！ 唔該 ！
976, 男 (M/男), 0, 阿堯 呢 ？
977, 李香琴 (F/女), 0, 吓 ？ 佢 …… 佢 失 咗 踪 呀 ！
978, 女 (F/女), 0, 連 我哋 大少 都 唔 知 去 咗 邊道 呀 ！
979, 男 (M/男), 0, 哦 ！ 唏 ！ 點解 會 搞 成 噉 㗎 ？ 噉 你 又 唔 去 搵 下 佢哋 ？
980, 李香琴 (F/女), 0, 我 又 唔 知 佢 去 咗 邊 ！ 叫 我 點 搵 吖 ？
981, 男 (M/男), 0, 吖 ！ 忠堯 喺 呢道 就 同 阿明 最 好 㗎嘞 ！ 呀 ！ 或者 我哋 去 搵 下 阿明 ， 會 知道 佢 係 邊道 都 唔 定 㗎喎 ！
982, 李香琴 (F/女), 0, 呀 ！ 噉 話唔定 阿敬仁 都 會 喺 道 添噃 ！
983, 男 (M/男), 0, 即管 去 搵 下 先 喇 ！
984, 男 (M/男), 0, 點解 會 搞 成 噉㗎 ？
985, 李香琴 (F/女), 0, 係 咧 ！
986, 男 (M/男), 0, 唏 ！
987, 俞明 (M/男), 0, 忠堯 ！ 忠堯 呀 ？ 忠堯 ！
988, 張英才 (M/男), 0, 哦 ……
989, 俞明 (M/男), 0, 喂 ！ 你 咪 以為 唔 食飯 就 同 我 慳 米 喎 ！
990, 張英才 (M/男), 0, 唔 係 …… 誒 …… 唔 知 點解 ， 硬係 冇 胃口 ， 唔 想 食 咋嘛 ！
991, 羅蘭 (F/女), 0, 哎 ！ 你 滿 懷 心事 噉 ， 就 梗係 對 精神 、 胃口 ， 都 會 受 影響 㗎嘞 ！
992, 俞明 (M/男), 0, 呢 啲 都 係 雷秋芹 害 你 㗎嘞 ！
993, 張英才 (M/男), 0, 或者 係 喇 ！
994, 俞明 (M/男), 0, 吖 直情 係 喇 ！ 咩 呀 ？
995, 羅蘭 (F/女), 0, 哼 ！ 噉 你 就 唔 啱 嘞 ！ 關 雷秋芹 咩 事 呢 ？
996, 俞明 (M/男), 0, 呀 ？ 重 話 唔 關 佢 事 ？ 忠堯 走 嚟 呢處 ， 都 係 想 避開 佢 咋嘛 ！
997, 羅蘭 (F/女), 0, 你 咁 大 個 人 ， 用 吓 腦筋 至 得㗎 ！ 佢 嚟 避 雷秋芹 啫 ， 但係 佢 係 愛 呂春娥 㗎嘛 ！
998, 俞明 (M/男), 0, 佢 就 係 發現 呂春娥 即係 雷秋芹 ， 佢 先 嚟 避難 嘅啫 ！
999, 羅蘭 (F/女), 0, 你 正一 係 盲塞 心肝 呀 ！ 雷秋芹 好 ， 呂春娥 好 ， 不過 係 個 名 嚟咋嘛 ！ 你哋 點 改 佢 都 得㗎 ！
1000, 羅蘭 (F/女), 0, 愛 嘅 就 係 個 人 咋嘛 ！ 係 噉 搞 到 烏煙瘴氣 ， 有 乜 為 吖 得㗎 ？
1001, 俞明 (M/男), 0, 係 噃 ！
1002, 羅蘭 (F/女), 0, 當然 喇 ！
1003, 張英才 (M/男), 0, 哎 ！ 表叔 ！ 等 我 嚟 介紹 呀下 ！ 呢 ， 呢 個 就 係 我 時時 同 你 講 嘅 秦明先生 ， 阿明 ！ 我 表叔 ， 阮敬仁 ！
1004, 俞明 (M/男), 0, 哦 ！ 阮生 ！
1005, 鄭君綿 (M/男), 0, 鄭生 ！
1006, 鄭君綿 (M/男), 0, 客氣 ！
1007, 羅蘭 (F/女), 0, 阮生 ！
1008, 張英才 (M/男), 0, 阿 …… 表叔 呀 ， 吓 ？ 有 咩 消息 呀 ？
1009, 鄭君綿 (M/男), 0, 唏吔 ！ 好 消息 呀 ！
1010, 張英才 (M/男), 0, 點 呀 ？ 吓 ？ 點 啫 ？ 點 呀 ？
1011, 鄭君綿 (M/男), 0, 頭條 新聞 ！ 頭條 新聞 ！ 我 同 三四 嗌 咗 交 ， 推 咗 佢 ， 然後 就 拜拜 ！
1012, 張英才 (M/男), 0, 你 …… 你 真係 有 啲 噉 嘅 膽 ？
1013, 鄭君綿 (M/男), 0, 我 冇 車大炮 㗎 ！ 呢 趟 我 重振 夫綱 ！ 你 估 唔 到 咧 ！ 忠堯 ！ 我 為 你 嘅 事 而 激 於 義憤 ， 先至 有 啲 咁 英雄 嘅 事跡 嘅啫 ！
1014, 張英才 (M/男), 0, 呵 …… 噉 咪 益 咗 你 囉 ！
1015, 鄭君綿 (M/男), 0, 係 吖 ！ 但係 呢 趟 甩 得 身 呢 ， 你 要 多謝 我 噃 ！
1016, 張英才 (M/男), 0, 我 嘅 …… 頭先 明哥 佢哋 同 我 討論 過 ， 佢哋 認為 我 唔 應該 逃避 㗎噃 ！
1017, 鄭君綿 (M/男), 0, 喔 ！ 噉 你 好 想 一 世 做 雷秋芹 嘅 奴隸 呀 ？
1018, 羅蘭 (F/女), 0, 阮先生 ！ 佢 愛 嘅 ， 係 呂春娥 噃 ！
1019, 鄭君綿 (M/男), 0, 哎 ！ 呂春娥 ， 同 雷秋芹 呢 ， 同埋 係 一 個 人 嚟㗎嘛 ！
1020, 張英才 (M/男), 0, 呢 ， 就 係 嘞 …… 嗱 ！ 我 所 愛 嘅 人 呢 ， 就 係 一 個 人 啫 ， 唔 係 個 名 吖嘛 ！ 有 乜 關係 啫 ！
1021, 鄭君綿 (M/男), 0, 其實 呢 ， 佢 係 霸王雞項 雷秋芹 吖嘛 ！
1022, 張英才 (M/男), 0, 係 喎 ！
1023, 羅蘭 (F/女), 0, 不過 呢 ， 佢 係 忠堯 嘅 心上人 ， 呂春春娥 嚟吖嘛 ！
1024, 鄭君綿 (M/男), 0, 呂 咩 春娥 吖 ？ 雷秋芹 就 係 雷秋芹 吖嘛 ！
1025, 李香琴 (F/女), 0, 敬仁 …… 敬仁 呀 …… 敬仁 ！
1026, 張英才 (M/男), 0, 表叔 ！ 表嬸 呀 ！
1027, 李香琴 (F/女), 0, 敬仁 …… 你 唔 好 走 喇 ！
1028, 鄭君綿 (M/男), 0, 三四 ……
1029, 李香琴 (F/女), 0, 你 唔 使 驚 ！ 最多 我 以後 ， 都 唔 鬧 你 係 喇 ！ 敬仁哥 ！
1030, 鄭君綿 (M/男), 0, 嘻 …… 噉 又 唔 同 ！
1031, 李香琴 (F/女), 0, 你 係 得 嘅 ！
1032, 男 (M/男), 0, 阿堯 ！
1033, 張英才 (M/男), 0, 係 ！ 爸爸 ！
1034, 男 (M/男), 0, 你 嘅 事 呢 ， 大早 表嫂 就 講 晒 畀 我 知 嘞 ！
1035, 張英才 (M/男), 0, 哦 ！
1036, 男 (M/男), 0, 而家 我 認為 你 首先 要 決定 嘅 ， 你 係 你 鍾 唔 鍾意 雷公直 個 女 ？
1037, 張英才 (M/男), 0, 雷秋芹 呀 ？
1038, 男 (M/男), 0, 唏吔 ！ 雷秋芹 又 好 ！ 呂春娥 又 好 喇 ！ 總之 係 雷公直 個 女 ！ 噉 咪 重 清楚 ！
1039, 俞明 (M/男), 0, 世伯 ！
1040, 男 (M/男), 0, 咩 呀 ？
1041, 俞明 (M/男), 0, 頭先 我哋 搞掂 咗 㗎嘞 ！ 阿忠堯 呢 ， 就 鍾意 雷公直 個 女 吖嘛 ！
1042, 男 (M/男), 0, 哦 ！
1043, 男 (M/男), 0, 係咪 呀 ？
1044, 張英才 (M/男), 0, 呀 …… 係 ！
1045, 男 (M/男), 0, 誒 ！ 噉 就 得 嘞 ！ 阿公直 呢 ， 根本 同 我 係 老友 嚟嘅 ！ 我 呢 次 過 嚟 呢 ， 就 搵 佢 呀 ， 有 單 大 生意 斟 下 嘅 ， 噉 你哋 嘅 婚事 呢 ， 好 容易 解決 㗎咋 ！
1046, 張英才 (M/男), 0, 哦 ！
1047, 男 (M/男), 0, 你哋 跟 我 去 見 佢 喇 ！
1048, 張英才 (M/男), 0, 誒 …… 爸爸 呀 ？ 你 一 場 嚟 到 ， 參觀 下 呢 間 工廠 吖 ！ 因為 我 對 呢 種 工業 ， 好 有 興趣 ！
1049, 俞明 (M/男), 0, 係 呀 ！ 忠堯 嚟 咗 呢道 之後 ， 差唔多 日日 做 到 身水身汗 嘅 ……
1050, 男 (M/男), 0, 係 咩 ？ 噉 你 係咪 想 開 間 噉 嘅 工廠 吖 ？
1051, 張英才 (M/男), 0, 唔 係 …… 我 想 投資 喺 呢道 ， 等 阿明哥 擴充 ， 我 喺 道 做 下 噉啫 ！
1052, 男 (M/男), 0, 哦 ～ 噉 就 易 喇 ！ 嗱 ！ 你哋 一齊 嚟 ， 將 你哋 嘅 計畫 話 畀 我 知 喇 ！ 吓 ！
1053, 男 (M/男), 0, 敬仁 呀 ！ 一齊 行 嘞 ！
1054, 鄭君綿 (M/男), 0, 哦 ！
1055, 張英才 (M/男), 0, 呢 ， 後便 重有 好 多 地 ， 可以 將 佢 嚟 擴充 下 添㗎 ！
1056, 俞明 (M/男), 0, 而家 啲 生意 呀 ， 真係 ……
1057, 李鵬飛 (M/男), 0, 秋芹 ！
1058, 林鳳 (F/女), 0, Daddy ！ Mammy ！ 我 留 喺 屋企 ， 盞 招惹 煩惱 嘅啫 ！ 我 而家 都 心灰意冷 ！ 不如 出 咗 家 ， 噉 咪 一了百了 囉 ！
1059, 馬笑英 (F/女), 0, 勸 極 你 都 唔 聽 ， 噉 就 冇 法 喇 ！
1060, 李鵬飛 (M/男), 0, 喔 ……
1061, 李鵬飛 (M/男), 0, 潮忠 ！
1062, 男 (M/男), 0, 雷毓 ！
1063, 李鵬飛 (M/男), 0, 到 咗 呀 ？
1064, 男 (M/男), 0, 等 我 介紹 呀 ！ 呢 個 我 乞兒仔 ， 阿忠堯 ！
1065, 馬笑英 (F/女), 0, 哦 ， 乜 佢 就 係 趙忠堯 嗱 ？
1066, 林鳳 (F/女), 0, 唔 知 佢 重 嚟 做 咩 呢 ？
1067, 男 (M/男), 0, 你 就 係 趙忠堯 呀嘛 ？
1068, 張英才 (M/男), 0, 係 呀 ！
1069, 男 (M/男), 0, 而家 我 個 妹 就 去 做 師姑 ！
1070, 張英才 (M/男), 0, 下下 ， 係 咩 ？
1071, 男 (M/男), 0, 你 都 算 對 得 佢 住 嘞 ！
1072, 林鳳 (F/女), 0, 哎吔 ！
1073, 馬笑英 (F/女), 0, 喂喂 ， 你 拎 返 入去 喇 ， 得 嘞 ！
1074, 林鳳 (F/女), 0, 堯哥 ！ 堯哥 ！
1075, 李鵬飛 (M/男), 0, 唏唏唏 ， 阿標 ！ 乜 你 噉 㗎 ！
1076, 男 (M/男), 0, 唏 ！ 應該 嘅 ！ 一 日 都 係 忠堯 唔 啱 ！ 佢 做人 冇 主腦 嘅 ， 噉 點 得 呢 ？ 抵打 到 極 呀 ！ 哼 ！ 抵打 到 極 ！
1077, 林鳳 (F/女), 0, 堯哥 ……
1078, 張英才 (M/男), 0, 吖 ！ 秋芹 ！ 你 千祈 唔 好 去 做 師姑 呀 ！
1079, 林鳳 (F/女), 0, 你 橫掂 都 準備 去 做 和尚 㗎嘞 ！ 我 去 做 師姑 ， 都 唔 關 你 事 㗎喇 ！
1080, 張英才 (M/男), 0, 哎 ！ 你 唔 好 再 喺道 諷刺 我 添嘞 ！ 總之 你 係 ， 誒 雷秋芹 又 好 ， 呂春娥 好 ， 好 冚辦爛 都 唔 理 嘞 ！ 我 想 愛 嘅 ， 係 你 啫 ！
1081, 男 (M/男), 0, 雷翁 ！ 嗱 ， 呢 件 事 ， 一於 係 噉 話 嘞 ！
1082, 李鵬飛 (M/男), 0, 好 極 ……
1083, 男 (M/男), 0, 忠堯 呀 ， 反正 你哋 嘅 婚事 呢 ， 我 已經 同 雷翁 商量 妥當 嘞 ， 準備 喺 下 個 月 呢 ， 擇 個 日子 等 你哋 結婚 ！
1084, 男 (M/男), 0, 好 對唔住 ！
1085, 張英才 (M/男), 0, 哦 ～ 唔 緊要 ～ 你 打 咗 我 呢 拳 ， 減少 好 多 麻煩 ！ 而且 呀 ， 講 少 好 多 說話 添 ！
1086, 李香琴 (F/女), 0, 你哋 就 開心 喇 ！ 可惜 我 一手 訓練 出嚟 嘅 標準丈夫 ， 而家 都 作反 嘞 ！
1087, 鄭君綿 (M/男), 0, 好話 ！
1088, 張英才 (M/男), 0, 唏 ！ 表嬸 ！ 其實 世間 上 邊 有 標準丈夫 㗎 ？
1089, 林鳳 (F/女), 0, 係 呃 ！ 各 有 各 嘅 眼光 唔 同 ， 邊處 有 標準 嘅啫 ？
1090, 張英才 (M/男), 0, 係 呃 ！ 正如 表叔 噉 ， 你 就 話 佢 標準丈夫 啫 ， 但 我 眼光 睇 嚟 呢 ， 佢 …… 佢 不過 係 一 個 老婆奴 嚟咋嘛 ！ 呵 ？
1091, 林鳳 (F/女), 0, 係 呃 ！
1092, 李香琴 (F/女), 0, 噉 就 係 嘞 ！ 不過 經過 呢 場 風波 之後 ， 我 ……
1093, 鄭君綿 (M/男), 0, 你 亦 都 應該 覺悟 㗎喇 ！
1094, 李香琴 (F/女), 0, 噉 我 而家 咪 知 …… 我 而家 咪 知錯 囉 ！
1095, 馬笑英 (F/女), 0, 不過 ， 我 認為 呀 ， 夫婦 之 道 呢 ， 就 應該 要 和衷共濟 ， 相敬如賓 至 啱 ！ 其實 就 冇 咩 嘢 叫做 標準丈夫 嘅 ！ 不過 我 認為 呢 ， 應該 要 有 ， 標準 夫妻 至 係 ！
1096, 俞明 (M/男), 0, 噉 我哋 就 係 喇 ！
1097, 羅蘭 (F/女), 0, 係 咩 呀 ？
1098, 俞明 (M/男), 0, 標準夫妻 囉 ！
1099, 羅蘭 (F/女), 0, 發夢 喇 你 ！
1100, 俞明 (M/男), 0, 冇 咁 早 ！ 你 先至 發夢 ！
1101, 羅蘭 (F/女), 0, 哼 ！ 我哋 成日 都 嗌交 㗎嘛 ！ 標 咩 準 夫妻 呀 ？
1102, 俞明 (M/男), 0, 哎 ！ 噉 至 好 ！ 嗌 下 就 嗌 出 道理 嘞㗎喇嘛 ！
1103, 羅蘭 (F/女), 0, 噉 …… 噉 係 ！ 呢 次 你 贏 喇 ！
1104, 俞明 (M/男), 0, 噉 你 都 贏 啫 ！ 大家 都 贏 吖 ！
1105, 男 (M/男), 0, 又 好似 係 ， 又 好似 唔 係 噉 喇 ！ 阿明 ， 你 兩公婆 成日 要 嗌交 嘅 ， 夠 標準 嘞呵 ？
1106, 張英才 (M/男), 0, 係 呀 …… 如果 你哋 兩 個 以後 都 唔 嗌交 嘅呢 ， 噉 就 標準 嘞 ！
1107, 羅蘭 (F/女), 0, 噉 唔 嗌 喇 ！ 以後 唔 嗌 喇 ！
