Id, Artist, Type, Text
1, 文蘭 (F/女), 0, 大衛 呀 ？
2, 呂奇 (M/男), 0, 小姐 ， 請問 你 人事科 嘅 馬 部長 喺道 嘛 ？
3, 女 (F/女), 0, 哦 ！ 喺道 ！
4, 女 (F/女), 0, 馬 部長 ！
5, 男 (M/男), 0, 咩 事 呀 ？
6, 呂奇 (M/男), 0, 呵 ！ 馬 部長 ！ 我 係 劉大衛 ！
7, 男 (M/男), 0, 嗯 ……
8, 呂奇 (M/男), 0, 呢 封 係 陳 董事長 嘅 介紹信 ！
9, 男 (M/男), 0, 呀 ！
10, 呂奇 (M/男), 0, 哦 ！ 你 係 嚟 做 接線生 㗎 係 唔 係 呀 ？
11, 男 (M/男), 0, 係 呀 係 呀 ！
12, 呂奇 (M/男), 0, 請 跟 我 嚟 喇 ！
13, 男 (M/男), 0, 好 呀 ！
14, 男 (M/男), 0, 唔該 ！
15, 女 (F/女), 0, 唔 使 ！
16, 男 (M/男), 0, 呢 一 個 係 接線室 ！ 呢 兩 位 呢 係 你 嘅 伙計 ， 莫倚福 同埋 陳仁 ！
17, 呂奇 (M/男), 0, 莫 生 ！
18, 男 (M/男), 0, 你 暫時 喺道 當 住 夜班 先 ！ 將來 我 會 將 班次 調整 過 嘅 ！ 我 而家 出 去 先 ， 如果 你 有 咩 唔 明 ， 問 佢 兩 位 得 㗎嘞 ！
19, 呂奇 (M/男), 0, 好 呀 好 呀 ！
20, 呂奇 (M/男), 0, 唔該 呀 ， 部長 ！
21, 張清 (M/男), 0, 呀 ， 老友 ！ 我 而家 代表 本 電話房 所有 嘅 人 ， 計埋 我 總共 兩 個 ， 嚟 到 歡迎 閣下 ！
22, 呂奇 (M/男), 0, 多謝 多謝 ！
23, 張清 (M/男), 0, 閣下 貴 姓 呀 ？
24, 呂奇 (M/男), 0, 劉大衛 ！
25, 張清 (M/男), 0, 哦 ！ 劉生 ！ 劉生 ！
26, 張清 (M/男), 0, 誒 …… 我 而家 重新 自我 介紹 一下 ！
27, 呂奇 (M/男), 0, 好 呃 ！
28, 張清 (M/男), 0, 誒 …… 我 老豆 改 我 個 名 叫做 莫倚福 ！ 但係 我 鍾意 調轉 頭 嚟 讀 ， 福爾莫 ！ 同 福爾摩斯 爭 一 個 字 㗎啫 ！
29, 張清 (M/男), 0, 我 最 鍾意 理 人 閒事 嘅 ！ 以後 有 咩 奇難雜症 ， 最 緊要 嚟 搵 我 ！ 吓 ？
30, 万靈 (M/男), 0, 喂 ！ 帝后酒店 ！ 吓 ？ 哦 ～ 搵 大衛 先生 呀 ？ 好 ， 唔該 你 等陣 吓 ！
31, 万靈 (M/男), 0, 阿… … 劉 生 呀 ？
32, 呂奇 (M/男), 0, 吓 ？
33, 万靈 (M/男), 0, 你 嘅 電話 ！
34, 呂奇 (M/男), 0, 我 電話 ？
35, 万靈 (M/男), 0, 係 呀 ！ 女仔 打 嚟 㗎 ！
36, 呂奇 (M/男), 0, 唔該 ！
37, 呂奇 (M/男), 0, 喂 …… 吖 ！ 點解 收 咗 線 嘅呢 ？
38, 張清 (M/男), 0, 呀 ！ 乜 咁 快趣 就 跟蹤 到 嚟 嘞吓 ！
39, 呂奇 (M/男), 0, 唔 係 呀 ！ 我 ……
40, 張清 (M/男), 0, 唔 緊要 唔 緊要 ！ 我 雖然 就 好 理 閒事 呀 ， 之不過 我 最 能夠 保守 秘密 嘅 ！
41, 呂奇 (M/男), 0, 唏 ！ 我 真係 ……
42, 張清 (M/男), 0, 唔 緊要 ！ 坐低 開工 ！ 開工 ！ 坐 ！ 坐 ！
43, 呂奇 (M/男), 0, 帝后酒店 ……
44, 文蘭 (F/女), 0, 你 係 大衛 呀 ？
45, 呂奇 (M/男), 0, 係 呀 ！ 你 係 邊位 呀 ？
46, 呂奇 (M/男), 0, 帝后酒店 ！
47, 文蘭 (F/女), 0, 喂 ！ 你 係 大衛 呀 ？ 你 係咪 大衛 呀 ？
48, 呂奇 (M/男), 0, 喂 …… 小姐 ！ 請 你 唔 好 收線 住 ！
49, 文蘭 (F/女), 0, 做 咩 事 呀 ？
50, 呂奇 (M/男), 0, 我 想 清清楚楚 噉 問 你 一 句 ， 你 呢 兩 晚 成 晚 打 電話 嚟 ， 究竟 真係 有 事 搵 我 呢 個 劉大衛 吖 ！ 抑話 ， 係 瞓 唔 着 覺 貪 得意 亂 咁 打 電話 嚟 撚化 人 呀 ？
51, 文蘭 (F/女), 0, 兩 種 講法 都 可以 ！
52, 呂奇 (M/男), 0, 咁 小姐 ！ 到底 你 係 邊 一 位 呢 ？
53, 文蘭 (F/女), 0, 我 ？ 乜 我 把 聲 你 都 認 唔 出 咩 ？
54, 呂奇 (M/男), 0, 對唔住 ！ 我 記 唔 起 ！
55, 文蘭 (F/女), 0, 噉 你 估 下 ！
56, 呂奇 (M/男), 0, 小姐 ！ 我 連 你 把 聲 都 認 唔 嘞 ！ 噉 就 叫 我 點 估 呢 ？
57, 文蘭 (F/女), 0, 你 真係 估 唔 到 ？
58, 呂奇 (M/男), 0, 小姐 ！ 請 恕 怪 我 冇 你 咁 聰明 ！ 我 真係 點 都 估 唔 到 咧 ！
59, 文蘭 (F/女), 0, 我 係 你 嗰 個 珍妮 呀 ！
60, 呂奇 (M/男), 0, 我 個 珍妮 ？
61, 文蘭 (F/女), 0, 哼 ！ 我 邊 有 珍妮 呀 ？
62, 呂奇 (M/男), 0, 哼 ！ 呢 個 嘢 梗係 癡線 㗎嘞 ！
63, 呂奇 (M/男), 0, 帝后酒店 ！
64, 文蘭 (F/女), 0, 喂 ！ 我 唔 記 得 話 畀 我 聽 呀 ！ 我 唔 係 神經 ， 我 又 唔 係 癡線 㗎 ！ 我 係 真真正正 嘅 李珍妮 ！ 哼 ！ 估 唔 到 你 連 我 都 唔 記得 ！
65, 呂奇 (M/男), 0, 喂 …… 阿珍妮 小姐 呀 ？ 誒 ， 可能 你 把 聲 ， 經過 咗 電話 ， 我 認 唔 出 ！
66, 呂奇 (M/男), 0, 不如 噉 喇 ！ 我哋 大家 約 個 地方 見 下 面 ， 噉 大家 見 到 面 嘞 ， 咪 知道 識 唔 識 囉 ！
67, 文蘭 (F/女), 0, 又 好 ！ 噉 你 聽日 喺 學校 門口 等 我 喇 ！
68, 呂奇 (M/男), 0, 吓 ？ 去 你 學校 門口 等 你 ？ 喂 ！ 我 又 唔 知道 你 喺 邊 間 學校 讀 ！ 我 又 認 唔 出 邊 個 先 係 你 喎 ！
69, 文蘭 (F/女), 0, 唓 ！ 好 容易 啫 ！
70, 文蘭 (F/女), 0, 嗱 聽日 晏晝 十二 點鐘 ， 你 去 百達尼學校 門口 ， 有 一 個 女仔 着 住 校服 ， 揸 住 一 朵 紫羅蘭 ， 嗰 個 咪 我 囉 ！ 重有 一 本 雙城記 添 ！
71, 呂奇 (M/男), 0, 學校 門口 ， 紫羅蘭 花 。 好 ！ 係 噉 喇 ！ 早抖 ！
72, 呂奇 (M/男), 0, 哼 ！ 我 聽日 下晝 就 去 ！ 睇 下 你 係 邊個 先 得 ！
73, 呂奇 (M/男), 0, 手 揸 住 紫羅蘭 、 《 雙城記 》 。 紫羅蘭 、 《 雙城記 》 …… 嗯 …… 乜 有 人 喺 嗰 便 出 嚟 嘅 ……
74, 呂奇 (M/男), 0, 過 晒 鐘 ……
75, 呂奇 (M/男), 0, 《 雙城記 》 、 紫羅蘭 ！
76, 呂奇 (M/男), 0, 誒 ！ 珍妮 小姐 …… 點解 會 噉 嘅 …… 珍妮 小姐 ！
77, 珍妮 (F/女), 0, 你 係 邊個 呀 ？
78, 呂奇 (M/男), 0, 我 咪 你 琴晚 約 我 嗰 個 囉 ！
79, 呂奇 (M/男), 0, 珍妮 小姐 ……
80, 珍妮 (F/女), 0, 放手 吖 ！ 你 好 放手 嘞喎 ！
81, 呂奇 (M/男), 0, 你 咁 快 就 唔 記得 喇 ！ 你 琴晚 約 我 㗎嘛 ！
82, 珍妮 (F/女), 0, 你 想 點 呀 你 ？ 想 …… 想 非禮 呀 ？
83, 呂奇 (M/男), 0, 誒 ， 阿珍妮 小姐 ！
84, 男 (M/男), 0, 咩 事 呀 ？
85, 男 (M/男), 0, 條 友 夾硬 嚟 喎 ！
86, 呂奇 (M/男), 0, 珍妮 小姐 ！
87, 珍妮 (F/女), 0, 你 好 放手 嘞喎 ！
88, 男 (M/男), 0, 喂 …… 小姐 ！ 你 識 唔 識 佢 㗎 ？
89, 珍妮 (F/女), 0, 唔 識 囉 ！ 點 知 佢 做 咩 呀 ？
90, 男 (M/男), 0, 哼 ！ 你 都 夠 膽粗 嘞 ！
91, 呂奇 (M/男), 0, 你哋 誤會 嘞 ！
92, 男 (M/男), 0, 死 喇 ！
93, 呂奇 (M/男), 0, 喂 ！ 朋友 ！ 你哋 誤會 嘞 ！
94, 張清 (M/男), 0, 誒 ， 呢 啲 就 讀 得 偵探學 少 之 故 嘞 ！
95, 呂奇 (M/男), 0, 喂 ！ 大佬 ！
96, 張清 (M/男), 0, 哎 ！ 咪 郁 喇 ！ 睇見 你 而家 個 樣 就 真係 可憐 嘅 ！
97, 張清 (M/男), 0, 如果 換 着 我 就 唔 同 嘞 ！ 嗱 ！ 我 一 睇 見 勢色 唔 對 ， 即刻 走 㗎喇嘛 ！ 邊處 學 似 你 噉 畀 人 打成 噉 先 得㗎 ！
98, 呂奇 (M/男), 0, 帝后酒店 ！
99, 文蘭 (F/女), 0, 叫 大衛 聽 電話 吖 ！
100, 張清 (M/男), 0, 吓 …… 又 …… 試 係 嗰 單 嘢 呀 ！
101, 呂奇 (M/男), 0, 喂 ！
102, 文蘭 (F/女), 0, 係 你 呀 ？
103, 呂奇 (M/男), 0, 哼 ！ 你 重 詐諦 ！ 琴晚 係 你 明明 約 我 去 學校 門口 等 你 㗎嘛 ！ 點 知 你 今日 搵 班 飛仔 喺 門口 打 我 一 身 ！
104, 文蘭 (F/女), 0, 冇 呃 ！ 我 冇 約 過 你 喺 學校 門口 見 喎 ！ 今日 一 放學 ， 我 就 坐 車 返 屋企 嘞 ！ 你 有冇 記 錯 呀 ？
105, 呂奇 (M/男), 0, 咩 話 ？
106, 張清 (M/男), 0, 繼續 講 落去 ！ 繼續 講 落去 ！
107, 呂奇 (M/男), 0, 係 …… 小姐 ！ 你 重 話 我 記錯 ！ 吓 ！ 重有 呀 ， 你 重 話 手 上面 揸住 朵 紫羅蘭 嘅 添噃 ！
108, 文蘭 (F/女), 0, 你 …… 你 有冇 記錯 幾 年 前 嘅 事 呀 ？
109, 呂奇 (M/男), 0, 幾 年 前 ？
110, 呂奇 (M/男), 0, 哎 ！ 我 隻 眼 畀 人 打腫 咗 ， 而家 重 喺道 敷 緊 藥 㗎 ！
111, 文蘭 (F/女), 0, 哦 ！ 噉 或者 我 真係 約 過 你 ， 我 唔 記得 嘞 ！ 唔啱 噉 吖 ！ 聽日 再 約 過 吖 ！ 嗱 ！ 聽日 下晝 五 點鐘 ， 我 喺 天鵞閣 等 你 吖 ！
112, 呂奇 (M/男), 0, 誒 ！ 對唔住 ！ 認真 多謝 嘞吓 ！ 唔通 你 想 連 我 隻 右眼 ， 都 打腫 埋 呀 ？
113, 文蘭 (F/女), 0, 唓 ！ 如果 你 怕 認錯 人 嘅 ， 唔啱 我 認 你 吖 ！ 嗱 ！ 聽日 你 着 一 套 籃色 嘅 西裝 ， 插 一 朵 白花 ！ 我 一 見 到 㗎 ！ 咪 坐埋 嚟 囉 ！
114, 呂奇 (M/男), 0, 誒 …… 噉 好 喇 ！ 噉 一於 聽日 五 點鐘 ， 我 喺 天鵞閣 嗰 道 等 你 喇吓 ！
115, 文蘭 (F/女), 0, 好 ！ 一於 係 噉 喇 ！ 早抖 ！
116, 張清 (M/男), 0, 哈 …… 喂 ！ 點 呀 ？ 呢 次 佢 喺 天鵞閣 道 等 你 呀 ？
117, 呂奇 (M/男), 0, 嗯 ， 係 ！ 我 重 去 咁 笨 呀 ？ 我 應承 佢 不過 係 撚化 佢 ！ 等 佢 聽日 喺 天鵞閣 嗰 道 等 我 一 日 ！
118, 張清 (M/男), 0, 噉 又 唔 係 嘞 ！
119, 呂奇 (M/男), 0, 點解 呀 ？
120, 張清 (M/男), 0, 呢 …… 佢 認 你 吖嘛 ！ 噉 你 就 唔 使 驚 話 因為 認錯 咗 人 就 畀 人 打 餐 喇 ！ 況且 ， 如果 呢 個 女仔 係 靚 嘅呢 ， 噉 呢 啲 就係 豔遇 嚟 㗎嘞喂 ！
121, 呂奇 (M/男), 0, 哦 ？ 乜 呢 啲 都 算 係 艷遇 咩 ？ 噉 唔該 你 去 埋 我 嗰 份 ！
122, 張清 (M/男), 0, 真 唔 真 㗎 ？
123, 呂奇 (M/男), 0, 誒 ！ 你 唔 好 後悔 呀 ！
124, 張清 (M/男), 0, 你 同 我 定 呀 ！
125, 張清 (M/男), 0, 哈 ！ 呢道 嘅 環境 都 唔 錯 吖 ！ 如果 我 一陣間 約 嗰 個 女仔 係 靚 呢 ， 就 真係 夠 晒 romantic 嘞 ！
126, 男 (M/男), 0, 坐 吖 ！ 你 今日 真係 靚 嘞 ！
127, 張清 (M/男), 0, 哼 ！ 其實 都 唔 係 好 靚 啫 ！ 我 一陣間 約 嗰 個 重 靚 呀 ！
128, 張清 (M/男), 0, 小姐 …… 呀 唔 係 ， 太太 …… 對唔住 ， 呢 個 位 已經 有 人 坐 㗎嘞 ！ 我 約 咗 人 呀 ！
129, 李香琴 (F/女), 0, 你 咪 約 咗 我 囉 ！
130, 張清 (M/男), 0, 呀 …… 小姐 呀 ？ 阿… … 太太 …… 你 有冇 搞錯 呀 ？ 我 唔 係 約 咗 你 啩 ？
131, 李香琴 (F/女), 0, 你 重 話 唔 係 ？ 藍 西裝 ， 插 咗 白花 ， 你 點 都 走 唔 甩 㗎嘞 ！ 我 而家 個 肚 好似 疏籮 咁 大 ， 你 快 啲 想 辦法 安置 我 ！
132, 女 (F/女), 0, 呢 一 個 呀 ， 正 衰人 呀呵 ？
133, 張清 (M/男), 0, 阿… … 小姐 呀 …… 呀 唔 係 …… 阿… … 太太 …… 你 …… 真係 搞錯 咧 ！ 本來 約 你 嗰 個 人 呢 ， 佢 今日 就 唔 得閒 嚟 ！ 所以 叫 我 嚟 ！
134, 李香琴 (F/女), 0, 我 知 ！ 我 幾 次 打 電話 畀 個 衰神 ， 佢 都 唔 肯 出嚟 見 我 ！ 祇有 呢 一 次 ， 我 話 無論如何 都 要 出 嚟 解決 呢 件 事 嘅嘞 ！
135, 李香琴 (F/女), 0, 佢 話 畀 我 聽 ， 話 嗌 咗 你 嘞 ！ 佢 重 話明 着 件 藍 西裝 ， 插 朵 白花 嗰 個 咪係 囉 ！
136, 張清 (M/男), 0, 嗯 ？ 唔 係 啩 ？ 大衛 整 鑊 咁 杰 嘅 畀 我 嘆 ？
137, 李香琴 (F/女), 0, 我 唔 理 你 呀 ， 藍 西裝 先生 ！ 你 今日 無論如何 ， 都 要 想 辦法 安置 我 㗎嘞 ！
138, 張清 (M/男), 0, 你 唔 好 喊 住 ……
139, 男 (M/男), 0, 喂 ！ 呢 個 靚仔 算 冇 良心 喎 ！
140, 男 (M/男), 0, 呢 種 人 ， 真係 冇 陰功 ！
141, 張清 (M/男), 0, 你 唔 好 喊 住 ！ 細聲 啲 喇 …… 小姐 ！ 你 聽 我 講 先 ！ 唔 係 …… 太太 ， 呢 件 事 係 點 ， 我 真係 唔 知 嘅咧 ！
142, 張清 (M/男), 0, 你 點 會 話 唔 知 吖 ！ 而家 大 個 肚 喺道 嘞 ！ 你 重 話 唔 知 ？
143, 男 (M/男), 0, 呢 個 嘢 都 算 衰 ！ 作 咗 人哋 想 唔 認數 ！
144, 張清 (M/男), 0, 照 噉 睇 ！ 呢道 嘅 形勢 唔 係 幾 對 噃 ！ 嗯 ！ 偵探學 有 講 ， 做人 要 機警 ， 唔係 嘞 ！ 三十六着 ！ 走為上着 嘞 ！
145, 張清 (M/男), 0, 阿… … 太太 …… 誒 …… 呢 件 事 我 真係 唔 知 嘅咧 ！ 我 朋友 又 冇 交 帶 過 我 ！
146, 張清 (M/男), 0, 不如 噉 喇 ！ 誒 …… 我 就 走 先 ， 一陣間 你 就 打 電話 ， 直接 同 我 朋友 傾 ， 好 唔 好 呀 ？ 係 噉 喇 ！ 我 走 先 ！
147, 李香琴 (F/女), 0, 你 點 走 得 㗎 ？ 你 走 咗 ， 噉 我 個 肚 點 呀 ？
148, 張清 (M/男), 0, 你 …… 你 唔 好 拉 住 我 先 得㗎 ！ 你 個 肚 真係 唔 關 我 事 嘅咧 ！
149, 男 (M/男), 0, 喂 ！ 老友 ！ 你 做人 都 算 冇 良心 噃 ！ 呃 咗 人 又 唔 認帳 ！ 噉 點 得 呀 ？ 大 …… 佬 …… 你哋 誤會 嘞 ！ 我 同 佢 真係 冇 關係 㗎 ！
150, 男 (M/男), 0, 喂 ！ 明哥 ！ 佢 重 唔 認數 噃 ！
151, 男 (M/男), 0, 哼 ！ 你 都 算 社會 敗類 嘞 ！ 唔 斬 唔 得 㗎 ！
152, 張清 (M/男), 0, 大佬 呀 ？
153, 男 (M/男), 0, 小姐 ！ 咩 事 呀 ？
154, 女 (F/女), 0, 呢 ！ 呢 個 衰人 囉 ！ 呃 咗 位 小姐 又 唔 認帳 喎 ！
155, 男 (M/男), 0, 咦 ！ 你 係咪 陳玉英 小姐 呀 ？
156, 李香琴 (F/女), 0, 係 呀 ！ 你 係 邊個 吖 ？
157, 男 (M/男), 0, 我 咪 黃志華 個 朋友 囉 ！ 你 約 咗 我 着 套 藍 西裝 ， 插 白花 㗎嘛 ！
158, 李香琴 (F/女), 0, 吓 ？
159, 男 (M/男), 0, 本來 我 嚟 咗 好耐 㗎嘞 ！ 最 衰 放工 啲 車 又 逼 ！ 唔 好 講 咁 多 嘞 ！ 而家 志華 知道 錯 嘞 ！ 佢 肯 同 你 正式 結婚 嘞 ！
160, 男 (M/男), 0, 佢 而家 同 爸爸 媽媽 喺 外便 架 車 道 等 你 ！ 快 啲 出去 喇 ！ 咦 ！ 畀 人 打 㗎 嗰 個 係 ……
161, 張清 (M/男), 0, 哎吔 ……
162, 呂奇 (M/男), 0, 喂 ！ 大 偵探 呀 ， 你 又 話 夠 機警 ， 又 話 一 見 勢色 唔 同 呢 ， 會 走 ！ 點解 隻 眼 會 變成 噉 呀 ？
163, 張清 (M/男), 0, 哎 ！ 就係 走 至 衰 囉 ！ 呢 ！ 我 一 趌 起 身 就 啫 ， 嗰 間 友仔 就 以為 我 係 嗰 個 人 嘞 ！ 個個 都 鬧 我 ： 咁 冇 良心 嘅 …… 一 聲 嗌 打 ！
164, 呂奇 (M/男), 0, 嚟 喇 ！ 幫 你 敷 返 啲 藥 喇 ！ 梗係 痛 啲 㗎嘞 ！ 畀 啲 心機 ， 做 一 日 獨眼龍 喇 ！ 吓 ！
165, 張清 (M/男), 0, 喂 ！ 大衛 ！ 喂 ！ 大衛 ！ 講開 又 講 吖 ！ 呢 單 嘢 都 認真 算 係 蠱惑 喎 ！ 吓 ？
166, 張清 (M/男), 0, 嗱 ！ 點解 兩 次 都 咁 啱 ， 我哋 都 畀 人 打 一 餐 吖 ， 喂 ！
167, 呂奇 (M/男), 0, 哎 ！ 重 好 講 添 ！ 一 日 都 係 最 衰 係 你 喇 ！ 又 話 約 人 出 嚟 見面 ！ 有 話 叫 我 相信 你 啲 偵探術 ！
168, 呂奇 (M/男), 0, 好彩 ！ 你 都 畀 人 打 一 身 ！ 如果 唔 係 呀 ， 我 就 真係 唔 抵 嘞 ！
169, 張清 (M/男), 0, 誒 …… 喂 …… 我 就 雖然 畀 人 打 一 身 咋喎 ！
170, 張清 (M/男), 0, 但係 ， 我 仍然 認為 係 我 嘅 表演 偵探術 嘅 最好 機會 嚟 嘅 ！ 喂 ！ 如果 佢 今晚 再 打 電話 嚟 呢 ， 你 無論 ……
171, 呂奇 (M/男), 0, 哎 …… 你 咪 搞 我 ！ 你 想 表演 偵探術 呢 ， 唔該 你 搵 第 二 個 嘞 ！ 如果 嗰 個 女仔 今晚 真係 再 打 電話 嚟 呢 ， 我 費事 聽 ！
172, 呂奇 (M/男), 0, 喂 ！ 帝后酒店 ！
173, 呂奇 (M/男), 0, 吓 ？ 乜 你 係 呀 ？ 珍妮 小姐 ！ 哼 ！ 啱 嘞 ！ 我 啱啱 想 話 話 畀 你 聽 ， 我 啲 打工仔 ， 好 唔 得閒 嘅 ！
174, 呂奇 (M/男), 0, 唔該 你 以後 唔 好 打 電話 嚟 將 我哋 嚟 尋 開心 咧 ！ 係 噉 喇 ！ 早抖 ！
175, 呂奇 (M/男), 0, 神經 ！
176, 呂奇 (M/男), 0, 早晨 ！
177, 女 (F/女), 0, 收工 呀 ？
178, 呂奇 (M/男), 0, 係 呀 ！ 拜拜 ！
179, 女 (F/女), 0, 拜拜!
180, 男 (M/男), 0, 劉大衛 呀 ？
181, 呂奇 (M/男), 0, 早晨 ！ 部長 ！
182, 男 (M/男), 0, 嗰 便 ， 啱啱 有 一 個 女仔 嚟 搵 你 呀 ！
183, 呂奇 (M/男), 0, 呀 ？ 咁 早 有 女仔 嚟 搵 我 ？ 唔 係 啩 ？
184, 男 (M/男), 0, 係 ～ 呢 ， 就 坐 喺 嗰 便 嗰 個 咋嘛 ！
185, 男 (M/男), 0, 你 快 啲 過去 ， 睇 下 佢 有 咩 事 。
186, 文蘭 (F/女), 0, 大衛 ！
187, 呂奇 (M/男), 0, 乜 你 就係 成日 打 電話 嗰 個 珍妮 呀 ？
188, 文蘭 (F/女), 0, 嗯 ！ 坐低 ！
189, 呂奇 (M/男), 0, 誒 …… 珍妮 小姐 ！ 你 呢 次 親自 嚟 ， 又 諗 到 乜嘢 新奇 嘅 方法 嚟 撚化 我 呢 ？
190, 文蘭 (F/女), 0, 我 撚化 你 ？
191, 呂奇 (M/男), 0, 嗯 ！
192, 文蘭 (F/女), 0, 唔 係 呃 ！ 我 呢 次 嚟 係 專登 請 你 食 早餐 嘅 ……
193, 呂奇 (M/男), 0, 吓 ？
194, 文蘭 (F/女), 0, Boy ！ 埋單 ！
195, 男 (M/男), 0, 多謝 ！
196, 文蘭 (F/女), 0, 快 啲 出去 喇 ！ 嚟 吖 ！ 我哋 去 ！
197, 呂奇 (M/男), 0, 誒 …… 小姐 呀 ？ 小姐 ！
198, 男 (M/男), 0, 咩 事 呀 ？
199, 呂奇 (M/男), 0, 誒 …… 冇 事 呀 ！
200, 文蘭 (F/女), 0, 快 啲 喇 ！ 架 車 就 泊 喺 出便 會 抄牌 㗎 ！
201, 呂奇 (M/男), 0, 哦 ……
202, 文蘭 (F/女), 0, 嚟 吖 ！
203, 呂奇 (M/男), 0, 再見 嘞 ！ 部長 ！
204, 文蘭 (F/女), 0, 呢 ！ 就係 呢 架 ！
205, 文蘭 (F/女), 0, 快 啲 吖 ！
206, 呂奇 (M/男), 0, 珍妮 小姐 ！ 你 又 話 同 我 出嚟 食 早餐 嘅 …… 點解 車 出 郊外 咁 遠 呢 ？
207, 呂奇 (M/男), 0, 哈 ……
208, 文蘭 (F/女), 0, 你 笑 咩 呀 ？
209, 呂奇 (M/男), 0, 冇 ， 我 笑 如果 有 人 用 架 咁 大 嘅 私家車 ， 着 住 一 身 咁 靚 嘅 衫 嚟 勡 我 參 呢 ， 噉 就 真係 好 笑 嘞 ！ 因為 啱啱 今日 我 個 袋 一 個 仙 都 冇 ！
210, 文蘭 (F/女), 0, 嗱 ！ 你 鍾意 食 嘅 牛油多士 嚟 嘞 ！
211, 文蘭 (F/女), 0, 嗱 ！ 呢道 啲 空氣 真係 好 嘞 ！
212, 呂奇 (M/男), 0, 珍妮 小姐 ！ 乜 你 日日 嚟 呢道 食 嘢 嘅咩 ？
213, 文蘭 (F/女), 0, 唔 係 …… 咁 耐 朝頭早 ， 我 同 你 嚟 過 幾 次 咋嘛 ！ 你 唔 記 嘞咩 ？ 我哋 多數 夜晚 嘞㗎嘛 ！
214, 文蘭 (F/女), 0, 呀 ！ 係 呢 ， 點解 尋晚 你 唔 聽 我 電話 呀 ？
215, 呂奇 (M/男), 0, 呀 ！ 係 呀 ！ 我 啱啱 想 問 你 ， 點解 你 咁 鍾意 撚化 我 嘅呢 ？
216, 文蘭 (F/女), 0, 你 有冇 搞錯 ！ 我 撚化 你 ？ 我 話 咩 事 撚化 你 啫 ？ 傻仔 ！
217, 文蘭 (F/女), 0, 大衛 呀 ？ 你 行開 嚟 吖 ！
218, 文蘭 (F/女), 0, 大衛 呀 ？
219, 呂奇 (M/男), 0, 嗯 ？
220, 文蘭 (F/女), 0, 你 記 唔 記得 以前 你 同 我 喺 呢 個 沙灘 道 游 過 夜水 吖 ？
221, 呂奇 (M/男), 0, 誒 ……
222, 文蘭 (F/女), 0, 而家 諗返 起 ， 真係 好似 尋日 噉 ， 都 唔 似 你 離開 咗 我 有 幾 年 咁 耐 ！
223, 呂奇 (M/男), 0, 哈 …… 珍妮 小姐 ！ 我 睇 你 呢 次 認真 搞錯 嘞 ！ 事關 我 ……
224, 文蘭 (F/女), 0, 誒 …… 你 以前 成日 講 ！ 係 一 個 美麗 嘅 環境 裡面 ， 千祈 唔 好 提 啲 做 錯 嘅 事 ！ 唔 記得 嘞咩 ？
225, 呂奇 (M/男), 0, 誒 ……
226, 文蘭 (F/女), 0, 唔 好 講 咁 多 嘞 ！ 返 埋 去 食 埋 啲 早餐 先 喇 ！ 然之後 你 送 我 返 屋企 ！
227, 呂奇 (M/男), 0, 嗯 ！
228, 文蘭 (F/女), 0, 伙計 呀 ？
229, 不明 (X/不明), 0, 嚟 ！ 要 咩 呀 ， 小姐 ！
230, 文蘭 (F/女), 0, 同 我 叫 兩 杯 橙汁 ， 畀 呢 位 先生 ！
231, 不明 (X/不明), 0, 係 ！
232, 文蘭 (F/女), 0, 嗱 ！ 我 重 記得 ， 你 每 次 嚟 呢道 都 飲 兩 杯 橙汁 嘅 …… 我 冇 搞錯 喇 ！
233, 呂奇 (M/男), 0, 誒 ……
234, 呂奇 (M/男), 0, 咦 ！ 乜 你 停 喺 馬路 中心 㗎 ！ 你 喺 道 住 嘅咩 ？
235, 文蘭 (F/女), 0, 哼 ！ 唔 係 …… 我 就 住 喺 前面 嗰 條 橫街 吖嘛 ！
236, 呂奇 (M/男), 0, 誒 …… 噉 你 又 唔 車 過去 ？
237, 文蘭 (F/女), 0, 哼 ！ 你 唔 記得 嗱 ？ 我 爸爸 唔 鍾意 我 同 男仔 出街 㗎 ！ 以前 我 同 你 去街 ， 你 都係 送 到 我 嚟 呢道 就 落車 嘞 ！
238, 文蘭 (F/女), 0, 好 嘞 ！ 拜拜 ！ 落車 喇 ！
239, 呂奇 (M/男), 0, 呀 ……
240, 呂奇 (M/男), 0, 喂 ……
241, 文蘭 (F/女), 0, 咩 事 呀 ？
242, 呂奇 (M/男), 0, 譬如 我 想 搵 你 ， 噉 就要 ？
243, 文蘭 (F/女), 0, 喔 ！ 你 又 唔 記得 嗱 ？ 十二 點 半 至 一點 ， 你 喺 前面 嗰 條 橫街 嗰 道 細細聲 叫 ……
244, 呂奇 (M/男), 0, 呀 …… 係 呀 ！ 係 呀 ！
245, 文蘭 (F/女), 0, 冇 事 吖嘛 ？
246, 呂奇 (M/男), 0, 冇 事 嘞 ！ 冇 事 嘞 ！
247, 文蘭 (F/女), 0, 拜拜 ！
248, 呂奇 (M/男), 0, 拜拜 ！
249, 張清 (M/男), 0, 呀 …… 係 …… 我 有 條 人命 想 報失 ！ 呀 …… 唔 係 唔 係 ， 唔 係 死屍 呀 ， 對唔住 ， 我 講錯 咗 ！ 係 呀 ， 係 ， 我 有 個 朋友 佢 失咗 縱 ！ 係 囉 係 囉 ！
250, 張清 (M/男), 0, 吓 ？ 佢 點樣 失縱 嘅 …… 喔 ！ 唔該 你 等 一陣 呀 ！ 喂 ！ 肥仔 呀 ， 佢 點樣 失縱 㗎 ？
251, 男 (M/男), 0, 我 都 唔 知 㗎 ！ 佢哋 話 有 個 女人 夾硬 捉 咗 佢 上車 ！ 我 驚 起 上嚟 呢 ， 就 返 嚟 講 畀 你 聽 咋嘛 ！
252, 張清 (M/男), 0, 哦 ！ 得 嘞 得 嘞 ！
253, 張清 (M/男), 0, 喂 ！ 呀 …… 老友 呀 ？ 誒 …… 唔該 你 即刻 攞 枝 筆 ， 誒 …… 記錄 低 吖 ！ 誒 …… 係 ！ 唔該 你 呀 ！
254, 張清 (M/男), 0, 嗱 ！ 而家 我 講 嘞 ！ 呀 …… 嗯 …… 今早 早上 七 時 正 ， 有 一 神秘 女郎 ， 車 至 ， 遂 脅 之 上車 ， 車 去 ， 到 現在 還 未 回家 ， 故 報失 ！
255, 張清 (M/男), 0, 係 …… 係 囉 ， 吓 ？ 咩 話 ？ 哦 …… 你 你 問 佢 幾 高 幾 大 幾多 歲 呀嘛 ？
256, 呂奇 (M/男), 0, 福哥 呀 ？ 做 咩 事 呀 ？
257, 張清 (M/男), 0, 啱 …… 嘞 ！ 你 返 嘞 啱 嘞 ！ 佢 問 你 …… 咪 嘈 住 ！ 佢 問 你 幾 高 幾 大 呀 ！
258, 呂奇 (M/男), 0, 問 嚟 做 咩 啫 ？
259, 張清 (M/男), 0, 警局 問 呀 ， 快 啲 講 ， 咪 阻 住 人哋 呀 ！
260, 呂奇 (M/男), 0, 五 呎 十一 吋 ！
261, 張清 (M/男), 0, 五 呎 十一 吋 ！ 幾多 歲 呀 ？
262, 呂奇 (M/男), 0, 廿七 歲 ！
263, 張清 (M/男), 0, 哦 ！ 廿七 ！ 得 嘞 ！
264, 張清 (M/男), 0, 喂 ！ 佢 話 ， 五 呎 十一 吋 ， 二十七 歲 ！ 係 ！ 係 嘞 ！ 冇 錯 ！ 吓 ？ 邊處 人 呀 ？ 喔 ！ 噉 唔該 你 等陣 呀 ！
265, 張清 (M/男), 0, 喂 ！ 佢 問 你 邊處 人 呀 ！ 咪 嘈 住 ！
266, 呂奇 (M/男), 0, 喂 …… 警局 問 得 我 咁 清楚 做事 ？
267, 張清 (M/男), 0, 唏 ！ 而家 你 失 咗 縱 ， 我 要 報警 搵 返 你 吖嘛 ！ 衰仔 呀 ！
268, 張清 (M/男), 0, 吓 ……
269, 呂奇 (M/男), 0, 搵 咩 呀 ？ 我 成 個 生棟棟 喺 道 ， 你 報 咩 案 先 得㗎 ？
270, 張清 (M/男), 0, 呀 …… 阿肥仔 又 話 你 畀 …… 一 個 女仔 威脅 住 捉 咗 上車 ！ 我 重 以為 呢 件 係 勡參案 添喎 ！
271, 呂奇 (M/男), 0, 勡 你 個 頭 ！ 嗰 個 女仔 咪 成日 打 電話 嚟 嗰 個 囉 ！
272, 張清 (M/男), 0, 吓 …… 喂 …… 嗰 個 嘢 ， 又 試 出現 ？
273, 呂奇 (M/男), 0, 嗯 ！
274, 張清 (M/男), 0, 你 講 ！ 佢 個 人 點 㗎 ？
275, 呂奇 (M/男), 0, 呵 …… 有乜 點 啫 ？ 咪 普通 一 個 女仔 噉囉 ！ 哎 ！ 幾 靚 嘅啫 ！ 噷 …… 佢 有 啲 古怪 ！
276, 張清 (M/男), 0, 呵 ？
277, 呂奇 (M/男), 0, 講 啲 說話 呢 ， 好似 係 識 咗 我 好 耐 ， 而且 同 我 好好 朋友 噉 嘅啫 ！
278, 張清 (M/男), 0, 噉 …… 後尾 點 呀 ？
279, 呂奇 (M/男), 0, 收尾 飲 完 茶 ， 喺 禮貌 上 我 梗係 要 送 佢 返 屋企 喇 ！ 哼 ！ 點知 佢 話 唔 好 ！ 驚 住 佢 爸爸 鬧 喎 ！
280, 張清 (M/男), 0, 得 咗 ！
281, 張清 (M/男), 0, 哼 ！ 而家 照 你 噉 講 呢 ， 我 已經 有 七八 成 線索 㗎嘞 ！ 嗯 …… 而家 問題 ， 就喺 佢 屋企 嗰道 ……
282, 呂奇 (M/男), 0, 哦 ？
283, 張清 (M/男), 0, 佢 有冇 搵 畀 你 聽 佢 屋企 嘅 門牌 地址 呀 ？
284, 呂奇 (M/男), 0, 地址 就 冇 講 呀 ！ 不過 佢 話 咗 畀 我 聽 ， 教 我 點樣 去 搵 佢 ！
285, 張清 (M/男), 0, 唏 ！ 噉 得 嘞 ！ 我 叫 阿肥仔 替 住 你 更 ， 我 今晚 同 你 即 ……
286, 呂奇 (M/男), 0, 喂 …… 我 諗諗 下 ， 噉樣 去 搵 人 唔 好 㗎 ！ 不如 返 去 喇 ！
287, 張清 (M/男), 0, 哎 ！ 根據 偵探 嘅 推理學 ， 首先 就要 調查 下 對方 嘅 背景 係 點樣 嘅 ！ 你 唔 好 講 咁 多 ！ 你 講 畀 我 聽 ， 佢 點樣 約 你 見面 ！
288, 呂奇 (M/男), 0, 佢 淨係 話 ， 如果 我 嚟 到 呢道 呢 ， 係 噉 細細聲 ， 珍妮 ， 珍妮 ， 噉 就 得 嘞喎 ！
289, 張清 (M/男), 0, 噉 咪 叫 喇 ！
290, 呂奇 (M/男), 0, 吓 ？
291, 張清 (M/男), 0, 叫 喇 ！ 叫 珍妮 喇 ！
292, 呂奇 (M/男), 0, 真係 要 叫 ？
293, 張清 (M/男), 0, 珍妮 ……
294, 呂奇 (M/男), 0, 叫 喇 ……
295, 文蘭 (F/女), 0, 喂 ！ 鎖匙 喺道 呀 ， 由 正門 入 嚟 吖 ！
296, 呂奇 (M/男), 0, 鎖匙 呀 ！
297, 張清 (M/男), 0, 咪 得 喇 ！ 入 去 喇 ！
298, 呂奇 (M/男), 0, 噉 樣 搵 人 唔 好 㗎 ！
299, 張清 (M/男), 0, 點 會 唔 好 啫 ？ 或者 人哋 嘅 父母 ， 請 你 入 去 坐 呢 ！
300, 呂奇 (M/男), 0, 誒 ……
301, 張清 (M/男), 0, 唔 好 講 咁 多 嘞 ！ 嗱 ！ 我 而家 就 返 宿舍 先 ！
302, 張清 (M/男), 0, 你 因間 去 完 之後 ， 你 要 將 經過 嘅 情形 ， 詳詳細細 ！ 一啲 都 唔 准 漏 ！ 返 嚟 ！ 報告 畀 我 聽 ！ 知道 冇 呀 ？ 去 ！ 去 ！
303, 張清 (M/男), 0, 唏 ！ 呢 間 係 嘞 ！ 開 ！ 開 吖 ！ 開 吖 ！ 我 走 先 嘞吓 ！
304, 呂奇 (M/男), 0, 珍妮 ， 珍妮 ！
305, 文蘭 (F/女), 0, 哎 ！ 嚟 吖 ！
306, 文蘭 (F/女), 0, 個 衰佬 去 咗 澳門 ， 你 咁 遲 至 嚟 嘅 ？
307, 呂奇 (M/男), 0, 喂 ……
308, 文蘭 (F/女), 0, 而家 好 夜 嘞 ！
309, 文蘭 (F/女), 0, 撞鬼 你 咩 ？ 而家 重 開燈 ！ 今晚 撞鬼 你 咩 ？ 快 啲 喇 ！
310, 文蘭 (F/女), 0, 吖 ！ 你 係 邊個 呀 ？
311, 呂奇 (M/男), 0, 哎 ！ 小姐 ！ 你 你 千祈 唔 好 誤會 呀 ！ 我 ……
312, 文蘭 (F/女), 0, 我 咩 呀 ？ 我 嚟 問 你 ， 你 做 咩 冒充 飛仔文 ？
313, 呂奇 (M/男), 0, 哎 …… 小姐 呀 ？ 我 唔 係 冒充 㗎 ！ 我 有 朋友 話 畀 我 聽 住 喺 呢道 嘅 ……
314, 呂奇 (M/男), 0, 哼 ！ 點 知 我 喺 外便 嗌 幾 聲 啫 ！ 噉 你 就 遞 條 鎖匙 ， 叫 我 入嚟 嘞 ！
315, 文蘭 (F/女), 0, 撞鬼 你 呀 ？ 邊個 遞 條 鎖匙 畀 你 呀 ？ 我 係 約 咗 飛仔文 ， 求先 ， 我 以為 佢 叫 我 ， 所以 我 至 遞 條 鎖匙 畀 佢 咋喎 ！
316, 呂奇 (M/男), 0, 哦 ？ 乜 原來 你 個 名 又 叫做 珍妮 咩 ？ 咁 啱 㗎 ？
317, 文蘭 (F/女), 0, 啱 你 個 頭 ！ 你 慌 你 唔 係 想 嚟 博亂 呀 ？ 我 唔 理 咁 多 ， 我 拉 你 上 差館 ，
318, 呂奇 (M/男), 0, 誒 …… 小姐 ！ …… 誒 …… 小姐 …… 邊位 嚟 呀 ？
319, 文蘭 (F/女), 0, 呢 …… 呢 個 係 我 老公 嚟 㗎 ！
320, 呂奇 (M/男), 0, 吖 ……
321, 金雷 (M/男), 0, 你 …… 都 食得禾米多 嘞 ！ 我 今日 專登 詐諦 去 澳門 嚟 裝 你 㗎喎 ！
322, 呂奇 (M/男), 0, 先生 …… 你 呀 ……
323, 金雷 (M/男), 0, 你 畀 綠帽 我 戴 ……
324, 呂奇 (M/男), 0, 哎 …… 喂 …… 細力 啲 喇 ！ 細力 啲 呀 ！
325, 張清 (M/男), 0, 乜 你 彭 骨 ， 好似 畀 人 拆散 晒 噉樣 㗎 ！
326, 呂奇 (M/男), 0, 哎 …… 你 重 講 埋 啲 噉 嘅 便宜說話 …… 一 日 都 係 你 啲 壞鬼 偵探學 ！
327, 呂奇 (M/男), 0, 唏 ！ 你 知 唔 知 呀 ？ 嗰 個 嘢 真係 當 我 生魚 噉 躂 㗎 ！
328, 張清 (M/男), 0, 講開 又 講 呀 ！ 而家 我 度 到 條 新橋 ！ 啲 樣 去 追縱 呢 位 小姐 ！
329, 呂奇 (M/男), 0, 喂 …… 你 唔 好 再 講 落去 咧 ！ 我 呢 次 點 都 唔 會 再 領 你 嘢 㗎嘞 ！
330, 張清 (M/男), 0, 誒 …… 你 …… 同 我 定 ！ 呢 次 係 本 …… 大偵探 親自 出馬 ！
331, 男 (M/男), 0, 對唔住 呀 ， 小姐 ， 劉 生 出 咗 街 噃 ！
332, 文蘭 (F/女), 0, 哦 ？ 唔該 你 呀 ！
333, 男 (M/男), 0, 好 呀 好 呀 ！
334, 文蘭 (F/女), 0, Boy ！ 埋單 ！
335, 男 (M/男), 0, 多謝 ！ 多謝 ！
336, 文蘭 (F/女), 0, Taxi ！
337, 張清 (M/男), 0, 誒 ！ Taxi ！ Taxi ！
338, 張清 (M/男), 0, 跟 住 佢 ！ 嗱 ！ 追 住 佢 ！ 追 住 佢 ！ 追 前 佢 ！ 追 前 佢 ！
339, 張清 (M/男), 0, 哎 ！ 唔 使 找 嘞 ！
340, 張清 (M/男), 0, 買 花 ？
341, 張清 (M/男), 0, 買 完 花 又 買 槍 ， 走 嚟 墳墓 做 咩 呢 ？ 嗯 ！ 記住 先 ！
342, 張清 (M/男), 0, 李小保 之 墓 ！ 點解 ？
343, 張清 (M/男), 0, 呀 ？
344, 張清 (M/男), 0, 李 小姐 ……
345, 男 (M/男), 0, 快 啲 ……
346, 張清 (M/男), 0, 噉 …… 點 得 呀 ？
347, 男 (M/男), 0, 快 啲 吖 ！
348, 男 (M/男), 0, 喂 ！ 得 未 呀 ？ 快 啲 喇 ！ 呀 ！
349, 男 (M/男), 0, 得 嘞 ……
350, 男 (M/男), 0, 重有 條 底褲 ！
351, 張清 (M/男), 0, 唔 得 㗎 ！ 唔 得 㗎 ！ 唔 剝得 㗎 ！ 大佬 ！
352, 男 (M/男), 0, 得 嘞 ！ 齊 嘞 ！
353, 張清 (M/男), 0, 大佬 呀 …… 你 做 好心 吖 ！ 你 睇 下 我 而家 剝 到 好似 隻 乳豬 噉樣 ！ 點 走 得 㗎 ？ 你 …… 報紙 留 返 張 畀 我 吖 ！
354, 男 (M/男), 0, 有冇 報祇 呀 ？
355, 男 (M/男), 0, 有 ！ 算 你 大命 喇 ！
356, 張清 (M/男), 0, 你 班 友仔 認真 冇 陰公 呀 ！ 搞成 我 噉樣 ！ 又 冇 錢 ！ 我 點 搭車 呀 ？ 搭 巴士 都 唔 知 走 去 邊 㗎 ！ 惟有 行 ……
357, 張清 (M/男), 0, 拆白 ！ 女 拆白 ！ 係 嘞 …… 同 …… 同 呢 本 書 一樣 ！ 一樣 嘅 ！
358, 張清 (M/男), 0, 喂 …… 根 根據 我 嘅 一切 分析 之後 呢 ， 我 證明 呢 一 個 嘢 呢 ， 就係 專門 利用 佢 嘅 美色 ， 引 人 去 到 山邊 嗰道 劏 死牛 嘅 ， 劫財劫色 嘅 女 拆白 嚟 嘅 ！
359, 呂奇 (M/男), 0, 喂 ！ 你 話 咩 話 ？
360, 張清 (M/男), 0, 我 話 咩 ？ 我 …… 話 佢 係 一 個 劫財劫色 嘅 女 拆白 囉 ！
361, 呂奇 (M/男), 0, 喂 ！ 你 話 人哋 劫 你 色 ！
362, 張清 (M/男), 0, 乜 …… 唔 係 呀 ， 你 …… 睇 ， 佢 ， 佢 係 女人 ， 我 係 男人 ， 搞成 我 噉樣 ！
363, 張清 (M/男), 0, 噉 重 唔 算 係 劫色 ？ 你 睇 佢 搞到 我 咁 羞家 ！ 我 一於 要 報警 先 得 嘞 ！
364, 呂奇 (M/男), 0, 喂 …… 莫倚福 呀 ？
365, 張清 (M/男), 0, 我 警告 過 你 幾多 次 㗎 ？ 你 唔 好 噉樣 叫 我 ， 莫倚福 ， 莫倚福 呢個 名 㗎喇嘛 ！ 叫 得 鬼 咁 核突 呀 ？
366, 張清 (M/男), 0, 如果 你 叫 我 個 名 嘅 時候 ， 你 就 索性 將 我 個 名 調轉 嚟 嗌 ！ 福爾摩 ！ 如果 你 唔 鍾意 嗌 福爾摩 嘅 ， 你 索性 嗌 阿福 喇 ！
367, 呂奇 (M/男), 0, 唏 …… 阿福爾摩 ！
368, 張清 (M/男), 0, 咩 事 ？
369, 呂奇 (M/男), 0, 我 勸 你 唔 好 打 電話 報警 嘞 ！
370, 張清 (M/男), 0, 點解 ？
371, 呂奇 (M/男), 0, 呵 ！ 人哋 大架 私家車 ！ 成 手袋 都 係 銀紙 ！ 如果 你 話 人哋 企圖 劏 我哋 兩 個 窮鬼 嘅 死牛 呀 ？ 哼 ！ 盞 畀 人哋 鬧 係 癲 嘅啫 ！
372, 張清 (M/男), 0, 係 噃 ！
373, 張清 (M/男), 0, 佢 係 沓水 ， 我哋 就 莫財 ！ 如 …… 果 搵 佢 劏 我哋 死牛 ， 呢 啲 完全 唔 合 偵探學 嘅 邏輯 吖 ！
374, 張清 (M/男), 0, 喂 ！ 如果 你 話 佢 完全 就 冇 企圖 嘅 ， 噉 …… 佢 有乜 道理 會 噉樣 對 你 吖 ！
375, 呂奇 (M/男), 0, 我 而家 就 喺道 諗 緊 ！ 我 都 奇怪 ！ 唔 得 ！ 呢 件 事 嘅 真相 ……
376, 呂奇 (M/男), 0, 喂 ！ 帝后酒店 ！ 珍 …… 你 冇 事 吖嘛 ？
377, 文蘭 (F/女), 0, 有 咩 事 呀 ？ 冇 事 呃 ！
378, 呂奇 (M/男), 0, 噉 我 朋友 佢 又 話 你 今日 喺 樹林 嗰 道 ……
379, 文蘭 (F/女), 0, 去 樹林 ？ 冇 呃 ！ 今日 我 去 酒店 道 搵 唔 到 ， 我 直情 返 嚟 屋企 嘞 ！ 我 邊道 都 冇 去 過 ！ 你 …… 你 聽到 我 有 啲 咩 事 呀 ？
380, 呂奇 (M/男), 0, 誒 …… 冇 嘢 ！ 冇 嘢 呀 ！ 呀 ！ 珍妮 呀 ？ 你 呵 唔 可以 話 畀 我 聽 ， 你 屋企 嘅 地址 同 電話 ？ 呵呵 ， 等 如果 我 有 咩 事 想 搵 你 ， 都 方便 啲 吖 ！
381, 文蘭 (F/女), 0, 我 呃 ！ 我 電話 就係 六三五二六零 ， 我 地址 呢 ……
382, 呂奇 (M/男), 0, 喂 ！ 珍妮 ……
383, 呂奇 (M/男), 0, 喂 ！ 肥仔 ！ 起身 ， 起身 ！
384, 男 (M/男), 0, 火燭 呀 …… 邊道 火燭 呀 ？
385, 呂奇 (M/男), 0, 唔 係 火燭 ！ 喂 ！ 你 即刻 着衫 ！ 出曉 替替 我 更 ！ 我 有啲 緊要 事 ！
386, 男 (M/男), 0, 哦 ！ 原來 係 噉 呀嘛 ？
387, 張清 (M/男), 0, 喂 …… 唔 係 火燭 你 做 咩 事 鬼殺 咁 嘈 呀 ？
388, 呂奇 (M/男), 0, 唏 ！ 喂 ！ 珍妮 正話 打 電話 嚟 ， 我 啱啱 問 完 佢 電話 ， 想 問 佢 地址 啫 ， 哈 ！ 佢 個 電話 忽然 間 畀 人 收 咗 線 喎 ！
389, 張清 (M/男), 0, 吓 ！ 噉 有冇 跟蹤 佢 電話 嚟 查 佢 地址 呀 ？
390, 呂奇 (M/男), 0, 梗係 係 喇 ！ 我 已經 查 到 咗 嘞 ！
391, 張清 (M/男), 0, 呀 ！ 噉 我 即刻 換 衫 ， 同 你 一齊 去 ！
392, 呂奇 (M/男), 0, 哎 ！ 快 啲 ！
393, 張清 (M/男), 0, 廿五 號 ！
394, 呂奇 (M/男), 0, 廿五 號 呀 ？
395, 張清 (M/男), 0, 喂 ！ 呢 道 唔 係 二十五 號 ？
396, 張清 (M/男), 0, 哈 ！ 喂 ！ 呢 間 唔 係 你 畀 人 打 嗰 間 嚟 嘅 ……
397, 呂奇 (M/男), 0, 咦 ！ 係 噃 ！ 喀 ！ 點解 呢 ？
398, 呂奇 (M/男), 0, 呀 ！ 梗係 珍妮 最近 搬 咗 嚟 呢 道 住 ！
399, 張清 (M/男), 0, 我 睇 唔 會 啩 ？
400, 呂奇 (M/男), 0, 唔 得 ！ 為 咗 珍妮 安全 ， 我 一定 要 敲門 問 下 先 ！
401, 張清 (M/男), 0, 唔 好 呀 ！ 我 睇 到 後便 有 個 窗門 打開 嘅 ！ 不如 我哋 …… 爬 個 窗門 入 去 ！
402, 呂奇 (M/男), 0, 嗯 ！ 都 好 ！
403, 張清 (M/男), 0, 喂 ！
404, 呂奇 (M/男), 0, 吓 ？
405, 張清 (M/男), 0, 點解 唔 見 阿珍妮 嘅 …… 你 有冇 搞錯 呀 ？
406, 呂奇 (M/男), 0, 唏 ！ 明明 呢 個 地址 嘅 ！ 哈 ！ 唔 知 點解 又 會 係 呢道 㗎 呢 ？
407, 張清 (M/男), 0, 呀 ？ 喂喂 ， 照 噉 睇 呢 ， 我 諗 你 個 腦 呀 ， 梗係 有 啲 毛病 ！ 一係 ， 你 就 無中生有 ， 一係 你 ， 你 就 梗係 發緊夢 嘅 時候 ， 聽 呢個 電話 嘅 ！
408, 呂奇 (M/男), 0, 誒 ！ 我 隻 眼 就 都 唔 知 睜 得 幾 大 呀 ！ 我 親耳 聽 呢 個 電話 ， 自己 查 呢 個 地址 ， 邊道 重有 錯 㗎 ？
409, 張清 (M/男), 0, 匿 埋 ！
410, 男 (M/男), 0, 你 換 衫 先 吖 ！ 我 入 一 入 廁所 呀吓 ！
411, 蘇絲寶 (F/女), 0, 哦 ！
412, 呂奇 (M/男), 0, 喂 ！ 唔 好 嘈 呀 ， 唏 ！ 佢 老公 好好 打 㗎 ！
413, 張清 (M/男), 0, 唓 ！ 怕 咩 啫 ？ 我 識 呢 下 嘢 㗎嘛 ！
414, 呂奇 (M/男), 0, 唓 ！ 識 你 個 死人頭 ！ 走 喇 ！
415, 呂奇 (M/男), 0, 做 …… 咩 嘢 呀 ？
416, 張清 (M/男), 0, 佢 嚟 嘞 ……
417, 文蘭 (F/女), 0, 劉大衛 ！
418, 呂奇 (M/男), 0, 唏 …… 有 人 敲門 呀 ！ 癡線友 ！
419, 呂奇 (M/男), 0, 入 嚟 喇 ！
420, 男 (M/男), 0, 呀 ！ 劉大衛 ！ 有 位 小姐 搵 你 喎 ！
421, 呂奇 (M/男), 0, 吓 ？ 小姐 ……
422, 張清 (M/男), 0, 小姐 ？
423, 男 (M/男), 0, 呀 ， 小姐 ！ 請 入 嚟 吖 ！
424, 呂奇 (M/男), 0, 珍妮 ！ 乜 你 會 嚟 呢道 嘅 …… 我 啱啱 話 想 去 搵 你 ！ 嚟 吖 ！ 坐 吖 ！
425, 張清 (M/男), 0, 你 顧 住 呀 ， 佢 而家 搵 到 上門 㗎嘞 ！ 我 唔 知道 你 時運 高 定 低 ， 如果 真係 玩 嘢 呢 ， 我 呢 個 大 偵探 呢 ， 都 冇符 㗎 ！
426, 呂奇 (M/男), 0, 唓 ！
427, 呂奇 (M/男), 0, 係 呢 ！ 珍妮 呀 ？ 點解 尋晚 個 電話 忽然 間 收 咗 線 嘅 …… 後尾 我哋 根據 電話 查 到 嘅 地址 ， 去 到 嗰道 搵 呢 ， 又 唔 見 你 ！
428, 文蘭 (F/女), 0, 我 尋晚 有 同 你 通 過 電話 ？ 唔 係 啩 ？ 我 就 尋晚 打 電話 搵 你 唔 到 ， 所以 我 今日 先 嚟 呢道 ！
429, 張清 (M/男), 0, 李 …… 李 小姐 ， 你 琴晚 真係 冇 打 過 電話 畀 佢 ？
430, 文蘭 (F/女), 0, 冇 咧 ！ 唔 同 我 自己 做 過 嘢 都 唔 知 咩 ？
431, 張清 (M/男), 0, 哈 …… 得 嘞 ……
432, 張清 (M/男), 0, 哎吔 ！
433, 呂奇 (M/男), 0, 喂 …… 癲佬 呀 ， 你 又 搞 乜 鬼 呀 ？
434, 張清 (M/男), 0, 哦 …… 冇 …… 而家 我 發現 到 新 嘅 線索 ， 你 繼續 傾 ！ 繼續 傾 呀 ！
435, 呂奇 (M/男), 0, 癡線 嘅 ！
436, 張清 (M/男), 0, 妮 呀 ， 不過 我 尋晚 真係 接到 你 電話 喎 ！
437, 文蘭 (F/女), 0, 都 話 冇 㗎 ！ 誒 ！ 唔 好 講 咁 多 ， 我 呢 次 嚟 ， 車 你 出 去 飲茶 ！
438, 呂奇 (M/男), 0, 又 車 我 去 街 ？
439, 文蘭 (F/女), 0, 係 ！ 乜 你 唔 得閒 咩 ？
440, 張清 (M/男), 0, 唔 係 ， 唔 係 ！ 佢 得閒 呀 ， 佢 得閒 呀 ！ 唔 係 話 想 出去 食 啲 嘢 嘅 …… 李 小姐 ， 你 最 啱 車 佢 出去 嘞 ！
441, 呂奇 (M/男), 0, 唏 …… 阿福 ！
442, 呂奇 (M/男), 0, 做 乜 鬼 呀 ？
443, 張清 (M/男), 0, 喂 ！ 你 呢 次 無論 都 要 去 㗎嘞 ！ 因為 破案 呢 ， 全 憑 呢 一 次 嘅啫 ！
444, 呂奇 (M/男), 0, 珍妮 小姐 ！ 點解 你 鍾意 嚟 呢道 食嘢 呢 ？
445, 文蘭 (F/女), 0, 因為 你 以前 最 鍾意 呢 笪 地方 㗎嘛 ！
446, 文蘭 (F/女), 0, 大衛 ！ 我 發覺 尼 你 而家 同 前 幾 年 完全 都 唔 同 晒 嘅 ……
447, 文蘭 (F/女), 0, 你 以前 好 好動 ， 你 鍾意 跳舞 ， 又 鍾意 唱歌 ， 但係 你 而家 冚辦爛 變 晒 ， 好似 患 咗 失憶症 噉 。
448, 呂奇 (M/男), 0, 哈 …… 我 真係 唔 知 點 同 你 講 ？ 事實上 ， 我 真係 唔 記得 同 你 做 過 咁 多 事 ……
449, 張清 (M/男), 0, 唔 記得 晒 咁 嚴重 ？
450, 文蘭 (F/女), 0, 你 真係 唔 記得 ？ 呢 隻 錶 ， 係 你 去 美國 之前 送 畀 我 嘅 ！ 睇 下 你 認 唔 認得 ！
451, 張清 (M/男), 0, 哦 ， 去 過 美國 添 ！
452, 呂奇 (M/男), 0, 冇 件 噉 嘅 事 ！ 我 根本 都 未 去 過 美國 ！
453, 張清 (M/男), 0, 哦 ？ 哼 ！ 重 唔 認 添 ！
454, 文蘭 (F/女), 0, 呀 ！ 有 一 笪 地方 ， 你 一定 會 記得 嘅 ！ 記得 有 一 晚黑 好 夜 ， 我 同 你 喺 嗰 笪 地方 道 跳舞 ， 跳 完 舞 ， 我哋 重 去 沙灘 道 游水 ， 游 完 水 之後 ……
455, 呂奇 (M/男), 0, 誒 …… 游 完 水 之後 又 點 呢 ？
456, 文蘭 (F/女), 0, 奇 嘞 ！ 連 我 自己 都 唔 記得 添 ！
457, 呂奇 (M/男), 0, 哈 …… 珍妮 小姐 ， 我 睇 我 同 你 之間 ， 一定 係 有 啲 秘密 ， 如果 唔 係 ， 你 唔 會 講 咁 多 令 我 莫明奇妙 嘅 說話 。
458, 呂奇 (M/男), 0, 即係 如果 攞 琴晚 嚟 講 ， 明明 係 你 電話 畀 我 ， 不過 忽然 間 畀 人 收 咗 線 ， 而 你 今日 竟然 間 話 唔 係 ，
459, 文蘭 (F/女), 0, 哼 ！ 真係 好笑 嘞 ！ 唔 係 卽係 唔 係 吖嘛 ！ 大衛 呀 ？
460, 呂奇 (M/男), 0, 嗯 ？
461, 文蘭 (F/女), 0, 我 覺得 你 而家 好 得意 嘅啫 ！ 有 好 多 事 ， 你 都 話 唔 記得 ， 不如 你 睇 下 醫生 ， 或者 真係 患 咗 失憶症 ！
462, 張清 (M/男), 0, 嗯 ！
463, 張清 (M/男), 0, 哦 ！ 劉生 ！ 你 嚟 睇病 呀嘛 ？ 請 過 嚟 ！ 請 過 嚟 ！
464, 呂奇 (M/男), 0, 喂 …… 阿福 呀 ？ 你 搞 乜 鬼 呀 ？
465, 張清 (M/男), 0, 你 坐低 先 ！
466, 呂奇 (M/男), 0, 唏 ！ 你 究竟 搞 乜嘢 先 得 ？
467, 張清 (M/男), 0, 你 唔 好 講 咁 多 嘢 住 ， 你 瞓低 先 ！
468, 張清 (M/男), 0, 誒 ！ 瞓低 …… 誒 …… 全身 肌肉 放鬆 呀吓 ！
469, 張清 (M/男), 0, 誒 …… 請問 劉 生 ， 你 貴 姓 呢 ？
470, 呂奇 (M/男), 0, 唏 …… 你 真係 ……
471, 張清 (M/男), 0, 唔 好 起身 ， 瞓低 抖 下 先 ……
472, 呂奇 (M/男), 0, 你 而家 癡 咗 線 定係 神經 呀 ？
473, 張清 (M/男), 0, 唏 ！ 大衛 ， 你 同 我 合作 下 好 唔 好 ？ 你 而家 好 危險 㗎嘞 ！ 你 患 咗 個 高度 嚴重 緊張 恐怖 刺激 嘅 失憶症 呀 ， 你 知道 冇 ？
474, 呂奇 (M/男), 0, 我 有 失憶症 ？
475, 張清 (M/男), 0, 冇 錯 ！ 自從 …… 你 琴晚 擺 咗 個 烏龍 之後 ， 我 就 開始 對 你 懷疑 ，
476, 張清 (M/男), 0, 因此 你 今日 同 李 小姐 出街 嘅 時候 ， 我 即刻 化妝 嚟 跟縱 你 ，
477, 張清 (M/男), 0, 我 聽 完 你 兩 個 人 講 說話 之後 呢 ， 我 又 憑 我 豐富 嘅 偵探學 嚟 到 推測 ， 我 肯定 ， 你 係 患咗 嚴重 嘅 失憶症 ， 至 會 搞 出 一連串 莫明 奇妙 嘅 事 ！
478, 呂奇 (M/男), 0, 喂 ！ 邊個 話 畀 你 聽 我 患 失憶症 呀 ？
479, 張清 (M/男), 0, 誒 …… 呢 啲 就係 證據 喇 ！ 你哋 呢 啲 人 同 飲醉酒 一樣 ， 逢 親 飲醉酒 嘅 人 ， 佢 永遠 唔 認 自己 飲醉酒 ！
480, 張清 (M/男), 0, 同樣 患 失憶症 嘅 人 ， 亦 都 係 一樣 ！
481, 張清 (M/男), 0, 瞓低 ！
482, 呂奇 (M/男), 0, 唏 ！ 唔 使 嘞 ！
483, 張清 (M/男), 0, 瞓低 ！
484, 呂奇 (M/男), 0, 瞓 就 瞓 嘞吓 ！
485, 張清 (M/男), 0, 而家 我 開始 問 你 ……
486, 呂奇 (M/男), 0, 問 喇 ！
487, 張清 (M/男), 0, 從實招來 ！ 你 姓 咩 嘅 ？
488, 呂奇 (M/男), 0, 姓 劉 ！
489, 張清 (M/男), 0, 叫 咩 名 ？ 幾 大 ？
490, 呂奇 (M/男), 0, 大衛 ！ 二十七 歲 ！
491, 張清 (M/男), 0, 做 咩 嘅 ？
492, 呂奇 (M/男), 0, 電話接線生 ！
493, 張清 (M/男), 0, 我 問 你 姓 乜嘢 呀 ！
494, 呂奇 (M/男), 0, 都 話 姓 劉 嘞 ！
495, 張清 (M/男), 0, 噉 你 做 乜嘢 㗎 ？
496, 呂奇 (M/男), 0, 電話接線生 ！
497, 張清 (M/男), 0, 唓 ！ 你 而家 算 點 㗎 ？ 你 句句 都 答 得 一樣 嘅 …… 你 即 分明 同 我 搗蛋 嘅啫 ！
498, 呂奇 (M/男), 0, 哦 ？ 噉 唔 係 ， 我 應該 點 答 你 先 啱 呢 ？
499, 張清 (M/男), 0, 唏 …… 你 應該 問非所答 囉 ！ 嗱 ！ 譬如 我 問 你 姓 乜嘢 ， 你 就 求其 話 姓 黃 ， 或者 姓 馬 。
500, 張清 (M/男), 0, 如果 我 問 你 咩 名 呢 ， 你 就 話 天上天落 ， 或者 神行太保 咪 得 囉 ！
501, 呂奇 (M/男), 0, 喂 ！ 啲 狗名 嚟 咋喎 ！
502, 張清 (M/男), 0, 唏 ！ 噉 咪 啱 囉 ！ 人哋 失憶症 就 乜嘢 都 唔 記得 晒 嘅 ！ 吖 ！ 但係 你 句句 都 答 得 清清楚楚 ， 噉 點 算 係 失憶症 呢 ？
503, 呂奇 (M/男), 0, 唏 ！ 你 個 人 真係 妙 㗎喎 ！ 我 根本 就 唔 係 失憶症 ！ 噉 就 梗係 句句 都 答 得 你 一樣 喇 ！
504, 張清 (M/男), 0, 嗯 …… 照 噉 睇 ， 我 睇 你 唔 單止 有 嚴重 嘅 失憶症 ， 而且 重有 一 個 主觀 抗拒 醫療 嘅 神經病 添 ！
505, 張清 (M/男), 0, 唔 得 ！ 我 要 先 將 你 催眠 咗 ， 然後 先 再 想 辦法 醫 你 ！
506, 呂奇 (M/男), 0, 喂 …… 你 又 搞 乜 鬼 呀 ？
507, 張清 (M/男), 0, 喂 …… 我 而家 開始 同 你 催眠 ， 你 快 啲 瞓低 ！
508, 呂奇 (M/男), 0, 又 瞓 ！ 吖 ！ 你 真係 ！
509, 張清 (M/男), 0, 瞓 喇 ！ 唏 ！
510, 呂奇 (M/男), 0, 瞓 就 瞓 喇 ！ 算 怕 咗 你 嘞 ！
511, 呂奇 (M/男), 0, 識 咗 你 呢 種 噉 嘅 朋友 呀 ？ 真係 煩 嘞 ！
512, 張清 (M/男), 0, 喂 …… 唔 好 講 咁 多 嘢 ， 而家 你 要 望 住 我 個 錶 ， 聽 住 我 講 嘢 ， 知道 嘛 ？
513, 張清 (M/男), 0, 而家 我 開始 同 你 催眠 ， 你 乜嘢 都 唔 好 諗 ， 要 集中 精神 ， 你 就 嚟 暈 㗎嘞 ！
514, 張清 (M/男), 0, 而家 我 開始 同 你 催眠 ， 你 乜嘢 都 唔 好 諗 ， 望 住 個 錶 ， 你 就 嚟 暈 㗎嘞 ！
515, 張清 (M/男), 0, 而家 我 同 你 催眠 ， 你 乜嘢 都 唔 好 諗 ， 望 住 個 錶 ， 你 就 嚟 暈 㗎嘞 ！
516, 張清 (M/男), 0, 而家 我 同 你 催眠 ， 你 望 住 個 錶 ， 乜嘢 都 唔 好 諗 ， 你 就 嚟 暈 ！
517, 張清 (M/男), 0, 而家 我 同 你 催眠 ， 望 住 個 錶 ， 乜嘢 都 唔 好 諗 ， 你 就 嚟 暈 ！
518, 呂奇 (M/男), 0, 珍妮 呀 ？
519, 文蘭 (F/女), 0, 嗯 ？
520, 呂奇 (M/男), 0, 我 懷疑 ， 我 而家 唔 知 係咪 發 緊 一 場 夢 ！
521, 文蘭 (F/女), 0, 點解 呢 ？
522, 呂奇 (M/男), 0, 誒 …… 因為 ， 同 一 個 好似 你 咁 靚 嘅 人 日夕 相處 ， 簡直 好似 一 對 戀愛 咗 好 多 年 嘅 戀人 一樣 ，
523, 呂奇 (M/男), 0, 但係 …… 你 偏偏 好似 一 朵 喺 濃霧 裡面 嘅 鮮花 ， 我 根本 睇 唔 清楚 你 係 邊個 ！
524, 文蘭 (F/女), 0, 係 咩 ？
525, 呂奇 (M/男), 0, 嗯 ！
526, 文蘭 (F/女), 0, 大衛 呀 ？ 嗰 邊 有 啲 蜆殼 啫 ！
527, 文蘭 (F/女), 0, 嗱 ！ 呢 啲 蜆 ， 係 你 以前 最 鍾意 嘅 ！
528, 呂奇 (M/男), 0, 珍妮 呀 ？ 我 再 講 一 次 話 你 聽 ！
529, 呂奇 (M/男), 0, 雖然 你 係 濃霧 裡面 嘅 一 朵 鮮花 ， 不 唔 知道 你 係 邊個 ， 但係 我 驚 住 ， 如果 我哋 再 係 噉 相處 落去 ， 有 一 日 我 會 愛 上 咗 你 ！
530, 呂奇 (M/男), 0, 珍妮 呀 ？ 我 再 老實 噉 再 問 你 一 句 ， 點解 你 總 唔 肯 將 你 身 後便 嘅 秘密 話 畀 我 聽 ？ 點解 你 總 唔 肯 帶 我 返 屋企 坐 ？
531, 呂奇 (M/男), 0, 點解 你 總 係 神神秘秘 ， 來無蹤 ， 去無跡 噉 同 我 來往 ？ 你 究竟 有 咩 目的 呢 ？
532, 文蘭 (F/女), 0, 目的 ？ 有 咩 目的 啫 ？
533, 呂奇 (M/男), 0, 呀 ！ 你 唔 提起 去 我 屋企 我 都 唔 記得 添 ！ 爸爸 、 媽媽 話 請 你 食飯 喎 ！
534, 張清 (M/男), 0, 你 千祈 唔 去 呀 ！
535, 呂奇 (M/男), 0, 點解 呀 ？
536, 張清 (M/男), 0, 你 …… 你 等 一陣 呀 ！
537, 張清 (M/男), 0, 呢 …… 同 我 上 一 次 檢查 過 你 有冇 失憶症 之後 呢 ， 我 將 屋企 所有 嘅 福爾摩斯 偵探 小說 ， 由頭到尾 噉 睇 過 一 次 ，
538, 張清 (M/男), 0, 我 就 發現 裡面 有 一 件 案 ， 同 你 現在 嘅 情形 …… 害命案 呀 ！
539, 呂奇 (M/男), 0, 哦 ？
540, 張清 (M/男), 0, 因為 ， 案中 嘅 女主角 ， 同 珍妮 一模一樣 ！
541, 張清 (M/男), 0, 起初 嘅 時候 呢 ， 就 神神秘秘 噉樣 ， 令 到 呢 個 男仔 注意 佢 ！
542, 張清 (M/男), 0, 有 一 晚 ， 佢 就 約 呢 個 男仔 返 屋企 食飯 ！
543, 張清 (M/男), 0, 點 不 知 喺 去 到 佢 屋企 嘅 時候 ， 就 見 到 嗰 啲 律師 呀 ， 神經病 醫生 呀 ， 同埋 人壽燕梳經紀 ， 坐 齊 晒 喺 道 ， 佢哋 重 夾硬 認 呢 個 男仔 係 佢 老公 添 ！
544, 張清 (M/男), 0, 跟住 嗰 晚 ， 佢 就 毒死 呢 個 男仔 嘞 ！
545, 張清 (M/男), 0, 原來 佢哋 事先 呢 ， 同 呢 個 男仔 呢 ， 買 重 晒 呢 個 人壽燕梳 嘅 ， 噉 呢 一 個 男仔 ， 呢呢 ， 即係 你 喇 ！ 即係 你 喇 ！ 呢 ！ 一 拉 咗 柴 之後 啫 ， 佢哋 跟住 去 數龍 嘞喎 ！
546, 張清 (M/男), 0, 而 …… 家 阿珍妮 又 話 約 你 去 佢 屋企 食飯 ， 噉 就 完全 同 呢 本 書 嘅 案件 一模一樣 㗎嘞 ！
547, 張清 (M/男), 0, 哈 ！ 我 而家 懷疑 ， 佢哋 唔 知 係咪 照住 呢 本 書 去 做 嘅啫 ！
548, 呂奇 (M/男), 0, 你 啲 謬論 發 完 喇嘛 ？ 人哋 請 我 返 去 食飯 啫 ， 冇 認 我 係 佢 丈夫 呃 ！ 噉 毒死 我 做 乜 得㗎 ？
549, 張清 (M/男), 0, 佢 …… 而家 未 話 啫 ！ 如果 你 去 到 佢 屋企 呢 ， 佢哋 會 夾硬 話 㗎喇嘛 ！
550, 呂奇 (M/男), 0, 哎 ！ 你 都 癲 嘅 ！ 你 就 嚟 癡線 㗎嘞 ！ 阿福 ！ 我 同 佢 無冤無仇 ！ 佢 害 我 做 咩 啫 ？
551, 張清 (M/男), 0, 吓 …… 噉 而家 係 我 害 你 嘞喎 ！ 大衛 ！ 我哋 一 場 老友 ！ 我 唔 想 睇住 你 咁 青春 ， 就 埋葬 喺 三 尺 黃泥 之下 ！
552, 張清 (M/男), 0, 大衛 ！ 你 …… 你 聽 我 講 吖 ！ 真係 唔 好 去 ！
553, 呂奇 (M/男), 0, 哎 ！ 我 冇 你 咁 神經 ！ 我 啱啱 同 你 相反 ， 呢 幾 次 我 同 珍妮 出街 ， 成日 發覺 有 兩 個 人 ， 整 日 跟住 佢 尾 ！
554, 呂奇 (M/男), 0, 我 相信 珍妮 一定 有 苦衷 㗎 ！ 所以 我 一定 要 去 佢 屋企 食飯 ！ 藉住 呢 件 事 查 下 ， 佢 究竟 為 咩 事 ？
555, 張清 (M/男), 0, 唏 ！ 唔通 你 真係 甘心情願 噉 去 送死 ？ 丟低 一 個 好似 我 咁 好 嘅 老友 喺 呢 個 世上 ， 孤苦伶仃 噉 過 一生 咩 ？
556, 呂奇 (M/男), 0, 誒 …… 好 嘞 好 嘞 傻佬 呀 ， 算 我 怕 咗 你 嘞 ！ 噉 你 有 乜 理由 證實 ， 佢哋 一定 要 害 我 吖 ？
557, 張清 (M/男), 0, 好易 咋噃 ！ 嗱 ！ 你 …… 睇 呢道 知 嘞 ！
558, 張清 (M/男), 0, 如果 佢 照 呢 本 書 噉 做 呢 ， 你 一 去 到 ， 一定 會 見 到 律師 、 人壽燕梳 經紀 ， 同埋 神經病 醫生 ！
559, 呂奇 (M/男), 0, 嗯 ！
560, 張清 (M/男), 0, 因為 如果 佢 三 個 喺 埋 喺 道 呢 ， 一 毒死 咗 你 之後 ， 就 乜嘢 手續 都 搞妥 㗎嘞 ！ 跟住 佢 可以 去 數龍 ！ 食豬血，痾黑屎 ， 好 快趣 見功 嘅 ！
561, 張清 (M/男), 0, 如果 你 一 去 到 ， 一 見到 佢 呢 三 個 人 喺 道 ， 你 即刻 會 知道 㗎嘞 ！
562, 文蘭 (F/女), 0, 請 入 嚟 吖 ！
563, 文蘭 (F/女), 0, 爸爸 、 媽媽 ！
564, 張活游 (M/男), 0, 唏吔 ！ 嚟 嘞 嚟 嘞 ！
565, 張活游 (M/男), 0, 哎吔 ！ 大衛 ！ 乜 你 喺 美國 返 嚟 咁 耐 ， 而家 至 嚟 探 我哋 㗎 ， 吓 ！
566, 黃曼梨 (F/女), 0, 你哋 點解 咁 遲 至 到 㗎 ？ 你 爸爸 、 媽媽 嚟 咗 好 耐 㗎嘞 ！
567, 黃曼梨 (F/女), 0, 黃伯 呀 ！
568, 張清 (M/男), 0, 哎吔 ！
569, 文蘭 (F/女), 0, 冇 事 吖嘛 ！ 你 ！
570, 呂奇 (M/男), 0, 冇 事 吖嘛 ！ 你 ！
571, 張清 (M/男), 0, 我 …… 正話 聽見 你 話 有 一 個 姓 黃 嘅 老豆 ， 我 成 個 躂 咗 落嚟 咋嘛 ！
572, 張活游 (M/男), 0, 哦 …… 呢 位 係 ……
573, 文蘭 (F/女), 0, 佢 係 大衛 嘅 朋友 ， 莫 先生 ！
574, 張活游 (M/男), 0, 喔 ！ 莫 先生 ， 我 介紹 啲 朋友 你 相識 ！
575, 張活游 (M/男), 0, 誒 …… 呢 位 係 大偉 嘅 朋友 ， 黃 先生 ， 呢 位 係 大偉 嘅 媽媽 ！ 個 位 係 大偉 個 妹妹 ， 黃 小姐 ！
576, 呂奇 (M/男), 0, 世伯 呀 ？ 你 有冇 搞錯 呀 ？ 佢哋 ……
577, 甘露 (F/女), 0, 大偉 ！ 你 喺 屋企 咁 耐 做 咩 呀 ？ 我哋 都 嚟 咗 咁 耐 嘞 ！ 你 而家 先至 嚟 嘅 ……
578, 呂奇 (M/男), 0, 我 ……
579, 林甦 (M/男), 0, 後生仔 咁 唔 守時 㗎 ！ 以後 唔 好 嘞 ！ 知道 嘛 ？
580, 女 (F/女), 0, 哥 呀 ！ 你 重 唔 快 啲 話 知道 ！
581, 張活游 (M/男), 0, 係 囉 ！
582, 呂奇 (M/男), 0, 誒 …… 知道 ！
583, 張活游 (M/男), 0, 呀 ！ 你 過 嚟 ！ 我 重有 幾 位 朋友 介紹 你 相識 ！
584, 張活游 (M/男), 0, 誒 …… 呢 個 係 我 好 朋友 ， 邱 律師 ， 誒 ， 個 位 係 阿大偉 嘅 姨丈 、 姨媽 ！ 誒 ， 佢 係 保險公司 嘅 經理 ！ 你 買 人壽保險 搵 佢 就 啱 嘞 ！
585, 男 (M/男), 0, 阿大衛 ， 你 去 完 美國 返 嚟 ， 成 個 肥 晒 喎 ！
586, 張活游 (M/男), 0, 肥 晒 喎吓 ！
587, 張清 (M/男), 0, 係 …… 唔 係 呢嗱 ！ 而 …… 家 律師 同埋 人壽燕梳 經理 嚟 咗 嘞 ！ 如果 陣間 嚟 多 個 神經病 醫生 呢 ， 你 一定 死 㗎嘞 ！
588, 張活游 (M/男), 0, 呃 ！ 我 重有 一 個 朋友 介紹 你 相識 ！ 請 過 嚟 ！ 呢 位 係 神經病 大 醫生 ， 馬 先生 ！
589, 張清 (M/男), 0, 喂 ！ 齊 晒 嘞 ！ 齊 晒 嘞 ！
590, 張活游 (M/男), 0, 呃 ！ 我 介紹 你 相識 ！
591, 梁醒波 (M/男), 0, 好 呃 ！ 好 呃 ！
592, 張活游 (M/男), 0, 呢 位 就係 珍妮 嘅 未婚夫 ， 黃大衛 先生 ！
593, 梁醒波 (M/男), 0, 吖 …… 素仰 ， 素仰 ， 黃 先生 吓 ！
594, 呂奇 (M/男), 0, 阿… … 神經醫生 ！
595, 梁醒波 (M/男), 0, 好話 ……
596, 張活游 (M/男), 0, 阿世伯 呀 ？ 你 搞 錯 咗 嘞 ！ 我 同 珍妮 係 普通 朋友 嚟 㗎咋 ！ 我哋 冇 關係 㗎 ！
597, 梁醒波 (M/男), 0, 呀 ！ 而家 李 生 都 話 你哋 係 冇 關係 㗎 ！ 稱 你哋 係 未婚 吖嘛 ！ 如果 你哋 有 咗 關係 就 叫做 已婚 喇 ！ 黃 先生 ！
598, 呂奇 (M/男), 0, 呀 …… 神經 醫生 呀 ？ 小 姓 劉 至係 呀 ！
599, 梁醒波 (M/男), 0, 吖 …… 劉黃 劉黃 一樣 啫 ！ 至 怕 加埋 我 ， 我 就 姓 馬 ， 噉 就 變 咗 硫磺馬 ， 噉 就 唔 好 嘞 ！
600, 張活游 (M/男), 0, 呃 ！ 對唔住 ！ 誒 ， 我哋 有 啲 嘢 傾 下 ！
601, 呂奇 (M/男), 0, 隨便 ！
602, 張活游 (M/男), 0, 點 呀 ？ 呢 個 得 唔 得 呀 ？
603, 梁醒波 (M/男), 0, 呢 個 ？
604, 梁醒波 (M/男), 0, 差唔多 ！ 呢 個 都 得 㗎嘞 ！ 一陣 ， 實行 照 做 ！
605, 張活游 (M/男), 0, 好 ！ 我 話 過 佢哋 聽 ！
606, 張清 (M/男), 0, 喂 ！ 頭 …… 先 佢哋 講 嘅 嘢 ， 你 …… 聽 到 晒 吖嘛 ！
607, 呂奇 (M/男), 0, 嗯 ！
608, 張清 (M/男), 0, 我 睇 呢 間 嘢 呢 ， 如果 唔 係 謀人寺 就 梗係 神經病 院 嘞㗎 ！
609, 呂奇 (M/男), 0, 我 話 唔 係 ！ 一定 係 一 個 有 組織 嘅 黑社會 總部 ！ 珍妮 畀 佢哋 威脅 住 ！ 有 不得已 嘅 苦衷 㗎 ！
610, 張清 (M/男), 0, 苦苦 ， 苦 你 個 死人頭 咩 ？
611, 張清 (M/男), 0, 照 而家 噉 嘅 情形 嚟 睇 呢 ， 律師 、 人壽燕梳 經紀 ， 同 同埋 神經病 醫生 都 嚟齊 嘞 ！ 呢 啲 完全 符合 晒 我 嘅 想象 ！
612, 張清 (M/男), 0, 我 睇 今晚 呢 餐 飯 ， 我哋 冇 辦法 食 㗎嘞 ！ 唔 係 嘞 ！ 趁 而家 呢道 咁 近 花園 ， 我哋 一於 爬 牆 走 嘞 ！
613, 梁醒波 (M/男), 0, 兩 位 想 去 邊 呀 ？ 就 嚟 食飯 㗎嘞喎 ， 吓 ！
614, 文蘭 (F/女), 0, 大衛 ！ 大衛 ！
615, 梁醒波 (M/男), 0, 嗱 …… 李 小姐 請 你哋 兩 位 嘞喎 ！
616, 眾 (X/不明), 0, 請 …… 行 喇 ……
617, 眾 (X/不明), 0, 唔 使 客氣 ！ 請 埋 去 吖 ！
618, 文蘭 (F/女), 0, 大衛 ！ 你 去 過 邊道 嚟 啫 ？ 我 周圍 搵 都 唔 見 你 嘅 …… 媽媽 等 緊 你 食飯 呀 ！
619, 梁醒波 (M/男), 0, 哦 ！ 正話 同 佢 兩 位 喺 花園 散 下 步 之嘛 ！ 冇 去 過 第 二 處 ！
620, 黃曼梨 (F/女), 0, 好 嘞 ！ 唔 好 講 咁 多 嘞 ， 擺 好 位 嘞 ！ 請 埋 去 ！
621, 黃曼梨 (F/女), 0, 隨便 坐 ！
622, 張活游 (M/男), 0, 各位 ！ 埋位 ， 埋位 ， 吓 ！
623, 張活游 (M/男), 0, 唔 使 客氣 喎 ！
624, 張清 (M/男), 0, 照 而家 噉 嘅 情形 嚟 睇 ， 冇 法 㗎嘞喎 ！ 惟有 照 我 第 二 個 計畫 行事 ！
625, 張清 (M/男), 0, 因間 食嘢 嘅 時候 ， 唔 好 食 咁 多 ， 食 完 嘢 之後 ， 我哋 返 去 食 多 啲 瀉藥 ！ 然後 搵 醫生 睇 下 ！ 希望 瀉 晒 啲 毒 出嚟 ！
626, 呂奇 (M/男), 0, 嗯 ！
627, 男 (M/男), 0, 唔該 ！ 借 一 借 ！
628, 黃曼梨 (F/女), 0, 飲 咖啡 吖 ！
629, 張清 (M/男), 0, 哦 ！
630, 張清 (M/男), 0, 喂 ！ 你 肚痛 未 呀 ？
631, 呂奇 (M/男), 0, 未 呀 ！ 我 喫 好 少 咋 ！ 你 呢 ？
632, 張清 (M/男), 0, 我 未 ！ 不過 我 諗 一陣間 實 肚痛 㗎嘞 ！ 唔 係 嘞喂 ！ 返 屋企 洗胃 先 ！
633, 呂奇 (M/男), 0, 唏 ！ 洗 咩 吖 ！ 我 而家 都 未 查 到 珍妮 同 呢 班 黑社會 嘅 關係 ！ 睇 下 先 喇 ！
634, 張清 (M/男), 0, 重 睇 ！ 唔通 你 想 喺 道 等 死 咩 ？ 走 ……
635, 文蘭 (F/女), 0, 你哋 喺 道 傾 咩 呀 ？
636, 呂奇 (M/男), 0, 誒 …… 我哋 …… 我哋 讚 緊 啲 咖啡 靚 咋嘛 ！
637, 張清 (M/男), 0, 係 呀 ！ 係 呀 ！
638, 呂奇 (M/男), 0, 坐 吖 ！
639, 呂奇 (M/男), 0, 飲 杯 咖啡 吖 ！
640, 文蘭 (F/女), 0, 唔該 ！ 你哋 唔 飲 ？
641, 呂奇 (M/男), 0, 飲 ！
642, 梁醒波 (M/男), 0, 呀 ！ 係 嘞 ！ 黃 先生 ！ 你 頭先 呢 ， 喺 出面 咪 同 我 話 食 完 飯 同 阿珍妮 遊車河 ？
643, 呂奇 (M/男), 0, 我 ？
644, 梁醒波 (M/男), 0, 係 ！ 乜 咁 快 你 就 唔 記得 ？
645, 張清 (M/男), 0, 誒 …… 唔 係 …… 馬 …… 醫生 呀 ？ 唔 得 呀 ！ 我 趕住 返工 呀 ！ 如果 ……
646, 張活游 (M/男), 0, 同 你 吓 ！
647, 張清 (M/男), 0, 同 我 講 ？
648, 張活游 (M/男), 0, 係 …… 請 過 嚟 呢便 ！
649, 梁醒波 (M/男), 0, 誒 …… 隨便 喇 ……
650, 梁醒波 (M/男), 0, 呀 …… 喂 ！ 黃 先生 呀 ？ 你 真係 唔 記得 遊車河 嗰 件 事 喇 ？
651, 呂奇 (M/男), 0, 噉 我 真係 冇 ……
652, 梁醒波 (M/男), 0, 吖 …… 你 正話 喺 樹 下便 同 我 講 嘅呢 ！ 噉 快 就 唔 記得 喇 ！ 噉 冇 記性 ……
653, 張清 (M/男), 0, 做 咩 事 呢 ？
654, 張活游 (M/男), 0, 冇 嘢 ！ 請 過 嚟 先 ！
655, 梁醒波 (M/男), 0, 喂喂 ！ 黃生 ， 你 真正 係 唔 記得 遊車河 嗰 件 事 ？
656, 呂奇 (M/男), 0, 哎 …… 神經 醫生 ， 我 真係 冇 講 過 ……
657, 梁醒波 (M/男), 0, 好 …… 算 …… 冇 講 過 咪 罷 囉 ！ 阿… … 珍妮 呀 ？
658, 文蘭 (F/女), 0, 遊車河 ？
659, 梁醒波 (M/男), 0, 係 囉 ！ 遊車河 去 沙灘 呀 ！ 你 話 好 鍾意 去 嗰道 嘅呢 ！
660, 文蘭 (F/女), 0, 哦 ～ ！ 去 沙灘 ！ 大衛 呀 ？ 我 同 你 遊車河 吖 ！
661, 呂奇 (M/男), 0, 誒 …… 不過 我 朋友 ……
662, 梁醒波 (M/男), 0, 哦 ！ 你 唔 使 擔心 ！ 我 會 關照 搵 節目 畀 佢 ！ 嗯 ？
663, 呂奇 (M/男), 0, 都 係 唔 得 嘅咧 ！ 我 ……
664, 梁醒波 (M/男), 0, 唏 ！ 我 咩 吖 ！ 陪 阿珍妮 去 遊 下 行 下 ……
665, 文蘭 (F/女), 0, 嚟 吖 …… 去 游水 好好 玩 㗎 ！ 嚟 吖 ……
666, 呂奇 (M/男), 0, 阿… … 倚福 呀 ？
667, 梁醒波 (M/男), 0, 拜拜 ！ 拜拜 ！
668, 呂奇 (M/男), 0, 倚福 ……
669, 梁醒波 (M/男), 0, 李 先生 ， 而家 照 噉 睇 呢 ， 佢哋 一陣 梗 去 別墅 個噃 ！
670, 黃曼梨 (F/女), 0, 喂 ！ 噉 你 而家 即刻 打 電話 去 別墅 ， 叫 佢 兩 個 人 預備 嘞 ！
671, 梁醒波 (M/男), 0, 嗯 ！
672, 張活游 (M/男), 0, 喔 ！ 好 ！
673, 呂奇 (M/男), 0, 珍妮 ！ 你 咁 夜 車 架 車 出 郊 外 ， 究竟 想 去 邊 呀 ？
674, 文蘭 (F/女), 0, 我 都 唔 知道 ！ 不過 我 記起 ， 嗰 晚 同 你 出嚟 係 行 呢 條 路 嘅 ……
675, 呂奇 (M/男), 0, 哦 ？
676, 呂奇 (M/男), 0, 你 車 嚟 呢道 做 咩 呀 ？
677, 文蘭 (F/女), 0, 我 而家 記 返 起 啲 嘞 ， 好似 就係 呢道 嘞 ！
678, 文蘭 (F/女), 0, 好似 就 喺 呢 一 道 㗎嘞 ！ 大衛 ！ 你 過 嚟 吖 ！
679, 呂奇 (M/男), 0, 咩 事 呀 ？
680, 文蘭 (F/女), 0, 我 而家 記 返 起 晒 嘞 ！
681, 呂奇 (M/男), 0, 記 返 啲 咩 呀 ？
682, 文蘭 (F/女), 0, 嗰 晚黑 同 你 跳舞 ， 同埋 遊水 ， 就 喺 呢 個 沙灘 嗰道 ！ 嗱 ！ 你 聽 下 ！ 你 聽 下 嗰 啲 海浪 嘅 聲音 ！ 你 聽 下 ！
683, 文蘭 (F/女), 0, 係 嘞 ！ 你 呢道 嘞 ！
684, 呂奇 (M/男), 0, 誒 ！ 珍妮 ！ 珍妮 呀 ？
685, 文蘭 (F/女), 0, 你 跟住 我 行 ！
686, 呂奇 (M/男), 0, 誒 …… 珍妮 ！ 珍妮 呀 ？ 唔 好 亂 入 人哋 啲 地方 呀 ！ 坐監 都 有份 㗎 ！
687, 文蘭 (F/女), 0, 哈 ！ 呢 道 好似 好 熟 噉 嘅 …… 我 幾時 嚟 過 呢 ？
688, 呂奇 (M/男), 0, 唏 ！ 珍妮 ！ 珍妮 ！
689, 文蘭 (F/女), 0, 大衛 呀 ！ 我 記起 嘞 ！ 我 係 以前 成日 同 你 嚟 嘅 地方 ， 咪 就係 呢道 囉 ！
690, 呂奇 (M/男), 0, 乜 話 ？ 珍妮 呀 ？ 你 話 你 以前 同 我 嚟 過 呢道 ！
691, 文蘭 (F/女), 0, 係 呀 ！ 就係 呢道 嘞 ！
692, 呂奇 (M/男), 0, 唏唏 ， 珍妮 呀 ！ 珍妮 ！
693, 呂奇 (M/男), 0, 唏 ！ 你哋 唔 好 行 埋嚟 呀吓 ！
694, 文蘭 (F/女), 0, 大衛 ！ 做 咩 事 啫 ？
695, 呂奇 (M/男), 0, 珍妮 ！ 你 唔 使 驚 ！ 企 埋 一 邊 ！ 企 埋 一 邊 ！
696, 文蘭 (F/女), 0, 做 咩 啫 ？
697, 呂奇 (M/男), 0, 唏 ！ 佢 兩 個 ……
698, 眾 (X/不明), 0, 大小姐 ！
699, 文蘭 (F/女), 0, 阿文 、 阿光 ！ 點解 咁 夜 重 唔 瞓 呀 ？
700, 男 (M/男), 0, 呀 ！ 本來 就 瞓 咗 㗎嘞 ！ 不過 聽見 音樂 聲 ， 知道 大小姐 嚟 咗 ， 唔 知 有 咩 吩咐 咋嘛 ！
701, 文蘭 (F/女), 0, 哦 ！ 冇 嘢 吩咐 嘞 ！ 你哋 可以 去 瞓 嘞 ！
702, 眾 (X/不明), 0, 係 ！ 大小姐 ！
703, 呂奇 (M/男), 0, 乜 嗰 兩 個 係 你 個 工人 嚟 嘅咩 ？
704, 文蘭 (F/女), 0, 係 ！ 你 以前 見 過 㗎嘞 ！ 乜 你 唔 記得 咩 ？
705, 呂奇 (M/男), 0, 哦 ？
706, 文蘭 (F/女), 0, 呀 ， 我 記起 嘞 ！ 嗰 晚 嗰 啲 燈 係 冇 咁 光 嘅 …… 呢 眼 燈 係 冇 着 到 嘅 ！
707, 呂奇 (M/男), 0, 嗰 眼 壁燈 都 冇 着 嘅 ！
708, 文蘭 (F/女), 0, 差唔多 嘞 ！ 大衛 ！ 你 埋 嚟 吖 ！
709, 呂奇 (M/男), 0, 咩 事 呢 ？
710, 文蘭 (F/女), 0, 你 記 唔 記得 喺 嗰 晚黑 ， 就 喺 噉 嘅 燈光 之下 ， 你 同 我 跳舞 吖 ！
711, 呂奇 (M/男), 0, 我 同 你 跳舞 ？
712, 文蘭 (F/女), 0, 嗯 ！ 嚟 吖 ！ 我哋 而家 繼續 跳 埋 落去 ！
713, 呂奇 (M/男), 0, 珍妮 ！ 你 唔 好 再 扮成 神神經經 噉 嘞 ！
714, 呂奇 (M/男), 0, 我 知道 你 一定 有 苦衷 ！
715, 呂奇 (M/男), 0, 你 倒不如 坦坦白白 噉 同 我 講 ， 等 我 幫 下 你 罷喇 ！
716, 文蘭 (F/女), 0, 你 話 我 有 苦衷 ？
717, 呂奇 (M/男), 0, 嗯 ！
718, 文蘭 (F/女), 0, 唔 係 呃 ！ 大衛 ！ 我 而家 咩 都 唔 知道 ！
719, 呂奇 (M/男), 0, 我 祇 知道 ， 就係 我哋 隻 舞 都 未 跳完 ！
720, 文蘭 (F/女), 0, 大衛 ！ 我 愛 你 ！
721, 呂奇 (M/男), 0, 咦 ！ 唔通 佢哋 班 人 ， 真係 好似 莫爾福 噉 話 ， 想 夾埋 嚟 謀死 我 ？
722, 文蘭 (F/女), 0, 大衛 ！
723, 呂奇 (M/男), 0, 吓 ？
724, 文蘭 (F/女), 0, 做 咩 啫 ？
725, 呂奇 (M/男), 0, 唔 嘢 呀 ！ 冇 嘢 呀 ！
726, 文蘭 (F/女), 0, 誒 ！ 唔 係 呀 ！ 三十六着，走為上着 ！ 我 都 係 想 辦法 離開 呢 間 屋 先至 得 ！
727, 呂奇 (M/男), 0, 阿珍妮 呀 ？ 正話 嚟 嗰陣時 你 咪 話 好 鍾意 去 海灘 散步 嘅 …… 我哋 入 咗 嚟 呢道 ， 好 耐 㗎嘞 ！ 不如 噉 吖 ！ 我哋 出去 海灘 行 下 吖 ！
728, 文蘭 (F/女), 0, 呀 ！ 我 記起 嘞 ！ 上 一 次 ， 我哋 又 跳跳 吓 舞 ， 你 話 出 海灘 行 下 嘅 ！ 好 呀 ！ 嚟 吖 ！
729, 文蘭 (F/女), 0, 大衛 呀 ？ 嗰 晚 嘅 月色 ， 同 今晚 嘅 一樣 咁 靚 ！ 你 聽 下 嗰 啲 海浪 聲 ！ 大衛 ！
730, 呂奇 (M/男), 0, 吓 ？ 咩 事 呀 ？
731, 文蘭 (F/女), 0, 我 問 你 聽 唔 聽 到 嗰 啲 海浪 聲 呀 ！
732, 呂奇 (M/男), 0, 聽 到 ！ 海浪 聲 吖嘛 ！
733, 文蘭 (F/女), 0, 大衛 呀 ？ 你 過 嚟 吖 ！ 嚟 吖 ！ 過 嚟 吖 ！
734, 文蘭 (F/女), 0, 大衛 呀 ？ 呢 棵 樹 你 記得 嘛 ？
735, 呂奇 (M/男), 0, 棵 樹 做 咩 呀 ？
736, 文蘭 (F/女), 0, 你 唔 記得 嗱 ？ 嗰 晚 你 就 喺 呢 棵 樹 下 惜 我 嘅 …… 大衛 呀 ？ 嚟 吖 ！ 惜 我 吖 ！
737, 趙仕琪 (M/男), 0, 嘭 ……
738, 文蘭 (F/女), 0, 哎吔 ！ 小寶 ……
739, 呂奇 (M/男), 0, 哎 ！ Jenny ！ 李 小姐 ……
740, 文蘭 (F/女), 0, 小寶 ！ 救命 呀 ！ 唔 好 拉 住 我 呀 ！ 小寶 ！
741, 男 (M/男), 0, 朋友 ！ 阿光 呀 ？ 快 啲 打 電話 畀 馬 醫生 ！
742, 呂奇 (M/男), 0, 馬 醫生 ？
743, 黃曼梨 (F/女), 0, 珍妮 ……
744, 張活游 (M/男), 0, 珍妮 …… 醫生 ！ 珍妮 點 呀 ？
745, 梁醒波 (M/男), 0, 唔 使 緊張 …… 你 聽 我 講 ！ 你 聽 喇 ！ 根據 我 兩 個 男護士 報告 呀 ， 佢 而家 嚟 到 嘅 情形 呢 ， 本來 就 非常 良好 嘅 ……
746, 梁醒波 (M/男), 0, 佢 重 記得 返 以前 嘅 事 ！ 又 記得 去 過 沙灘 散 過 步 添 ！ 如果 一直 噉 落 去 ， 佢 個 失憶症 ， 好 可能 有 希望 好 返 嘅 ！
747, 梁醒波 (M/男), 0, 唏 ！ 但係 到 最後 嘅 關頭 ， 隔籬 就 走 咗 個 細路仔 出嚟 ！
748, 梁醒波 (M/男), 0, 於是 又 刺激 返起 佢 從前 佢 個 細佬 嘅 事幹 ！ 佢 又 試 發狂 噉 撲 返落 海 ！ 噉 而家 就 搞成 噉 嘞 ！
749, 黃曼梨 (F/女), 0, 醫生 ！ 噉 而家 我 個 女 點 呀 ？
750, 張活游 (M/男), 0, 係 囉 ！
751, 梁醒波 (M/男), 0, 我 都 唔 知 㗎 ！ 惟有 先 抬 佢 去 神經病院 先 ， 睇 下 過 兩 日 佢 發展 成 點 ？ 然後 至 決定 得 ！
752, 梁醒波 (M/男), 0, 阿… … 文 呀 ， 十字車 嚟 咗 未 ？
753, 男 (M/男), 0, 嚟 咗 好 耐 嘞 ！
754, 梁醒波 (M/男), 0, 抬 李 小姐 返 醫院 先 ！
755, 男 (M/男), 0, 哦 ……
756, 男 (M/男), 0, 阿強哥 ， 阿才伯 ， 過去 抬 ……
757, 梁醒波 (M/男), 0, 阿李生 李太 ， 對唔住 嘞 ！ 我 返 醫院 ！ 再見 嘞吓 ！
758, 張活游 (M/男), 0, 喔 ！ 唔該 你 ！
759, 呂奇 (M/男), 0, 世伯 ， 珍妮 究竟 咩 事 呢 ？
760, 張活游 (M/男), 0, 我 未 將 呢 件 事 嘅 真相 講 出嚟 之前 ， 我 首先 向 你 兩 位 道歉 ！
761, 張活游 (M/男), 0, 為咗 救 我 個 女 ， 我哋 曾經 利用 兩 位 個 幾 月 ， 呢 件 事 ， 係 應該 喺 五 年 前 嘅 一 個 夜晚 講起 ， 又 係 响 呢 間 屋 ！
762, 張活游 (M/男), 0, 嗰 個 唱機 又 係 唱 緊 呢 隻 音樂 ！
763, 張活游 (M/男), 0, 嗰 一 晚 ， 係 珍妮 同 一 個 叫 黃大衛 嘅 男仔 ， 啱啱 定完 婚 ！
764, 張活游 (M/男), 0, 兩 個 就 揸 架 車 ， 嚟 呢 間 別墅 嗰道 ， 聽 音樂 ， 同埋 跳舞 ， 點 知道 …… 我 有 個 細仔 ， 係 要 跟 埋 佢哋 嚟 ， 而且 重 唔 瞓 ， 坐 响 個 廳 嗰道 ，
765, 張活游 (M/男), 0, 佢 兩 個 ， 為 咗 怕 個 細佬 騷擾 ， 所以 佢哋 就 出去 沙灘 嗰處 游 夜水 ！
766, 文蘭 (F/女), 0, 想 法子 嚟 捉 我 吖 ！ 大衛 ！
767, 尤奇 (M/男), 0, 我 實 追 到 你 㗎 ！ 呢 ！ 你 走 吖 …… 我 睇 你 走 去 邊 ！
768, 文蘭 (F/女), 0, 哎吔 ！
769, 尤奇 (M/男), 0, 重 追 你 唔 到 ？ 哈 ……
770, 文蘭 (F/女), 0, 嚟 吖嗱 ！
771, 尤奇 (M/男), 0, 重 捉 你 唔 到 ？ 你 唔 走 得 㗎嘞 ！ 到 咗 呢 棵 樹 下面 ， 你 記 唔 記得 呀 ？ 我 第 一 次 惜 你 ， 就 喺 呢 棵 樹 下便 嘞 ！
772, 文蘭 (F/女), 0, 我 重 記得 ， 嗰 晚 嘅 月光 ， 好似 今晚 咁 靚 ， 嗰 晚 嘅 海浪 聲 ， 又 好似 今晚 噉 輕輕 襯住 呢 個 海灘 ！
773, 文蘭 (F/女), 0, 我哋 兩 個 ， 好似 喺 童話 裡面 嘅 仙境 嗰道 ， 喺 呢 棵 樹下 ， 你 輕輕 第 一 次 惜 我 …… 誒 ！ 我 重 記得 ， 喺 惜 我 之前 ， 你 先 送 一 朵 花 畀 我 。
774, 尤奇 (M/男), 0, 嗱 ！ 珍妮 ！ 呢 一 朵 ， 係 朵 塑膠 造 嘅 紫羅蘭 ， 佢 雖然 間 ， 冇 鮮花 嘅 香味 ， 但係 ， 佢 好似 我 對 你 嘅 愛情 一樣 ， 永遠 唔 會 凋謝 㗎 ！
775, 文蘭 (F/女), 0, 大衛 ！ 嚟 吖 ！
776, 文蘭 (F/女), 0, 小報 ！ 做 咩 人哋 去 嗰道 ， 你 去 嗰道 㗎啫 ？
777, 文蘭 (F/女), 0, 咁 夜 嘞 ！ 重 唔 返 去 瞓 ？ 嚟 吖 ！ 乖乖哋 返 去 瞓 呀吓 ！
778, 文蘭 (F/女), 0, 哈 ！ 成 個 馬騮精 噉 樣 ！
779, 尤奇 (M/男), 0, 係 塑膠 造 嘅 添呀 ！
780, 文蘭 (F/女), 0, 點解 呀 ？
781, 尤奇 (M/男), 0, 唔 通氣 囉 ！
782, 文蘭 (F/女), 0, 呀 ！ 我哋 去 游水 嗱 ！
783, 尤奇 (M/男), 0, 好 呃 ！
784, 文蘭 (F/女), 0, 若過 我哋 出 咗 去 呢 ， 佢 就 唔 夠膽 追住 嚟 㗎嘞 ！
785, 尤奇 (M/男), 0, 嗯 ！ 係 呀 ！
786, 文蘭 (F/女), 0, 嚟 吖 ！
787, 尤奇 (M/男), 0, 嚟 吖 ！
788, 文蘭 (F/女), 0, 嚟 吖 ！ 你 游 …… 游 過 嚟 吖 ！ 捉 我 ……
789, 尤奇 (M/男), 0, 哈 ……
790, 文蘭 (F/女), 0, 呢邊 至 係 呀 ！ 過 嚟 吖 ！
791, 尤奇 (M/男), 0, 咦 ！ 吖 ！ 又 畀 你 走甩 ！
792, 文蘭 (F/女), 0, 呢道 呀 ！
793, 趙仕琪 (M/男), 0, 家姐 ， 家姐 呀 ！ 家姐 ！ 我 出 緊 嚟 呀 ！
794, 眾 (X/不明), 0, 小寶 呀 ……
795, 張活游 (M/男), 0, 點知 ， 嗰道 個 沙灘 ， 突然間 有 道 深 咗 落去 ， 由於 小寶 唔 識 游水 ， 即刻 就 沉 咗 落 水底 ， 到 佢 兩 個 游 返 埋嚟 嘅 時候 ， 已經 ， 搵 佢 唔 到 ， 小寶 ， 就喺 嗰 晚 沉死 咗 。
796, 張活游 (M/男), 0, 自從 佢 細佬 死 咗 之後 ， 佢 刺激 過度 ， 就 變 咗 神經病 ！
797, 張活游 (M/男), 0, 後來 醫 咗 好 耐 ， 佢 個 病 就 漸漸 有 咗 起色 ， 變 咗 間歇性 嘅 神經病 ！
798, 張活游 (M/男), 0, 有時 ， 佢 乜嘢 都 記得 ！ 有時 佢 就 乜嘢 都 唔 記得 晒 ！ 但係 佢 每 晚 ， 必定 打 電話 四圍 去 搵 大衛 ！
799, 張活游 (M/男), 0, 不幸 ， 有 一 晚 佢 就 搵 到 你 ！ 於是 你 同 阿莫 先生 ， 就 開始 加入 咗 呢 個 故事 ！
800, 呂奇 (M/男), 0, 噉 …… 舊陣時 個 大衛 呢 ？
801, 黃曼梨 (F/女), 0, 自從 珍妮 癲 咗 之後 ， 佢 為 咗 讀書 ， 去 咗 美國 ……
802, 張活游 (M/男), 0, 後來 知道 珍妮 識 咗 你 之後 ， 我 就 同 馬 醫生 商量 ！
803, 張活游 (M/男), 0, 希望 喺 你 身上 能夠 刺激 起 阿珍妮 ， 在 千份之一 嘅 機會 中 ， 能夠 醫好 佢 個 病 ！ 所以 我 一直 冇 阻止 你哋 嘅 來往 ， 點 知 噉 ， 重 反 為 累 咗 你哋 。
804, 眾 (X/不明), 0, 哦 ～ 唔 緊要 ！
805, 張清 (M/男), 0, 呀 ！ 係 嘞 ， 世伯 呀 ， 誒 ， 跟蹤 阿珍妮 嗰 個 係 男 護士 吖 ！ 噉 但係 有 一 次 ， 我 …… 啲 衫褲 畀 人 剝 ， 嗰 ……
806, 呂奇 (M/男), 0, 係 呢 ， 嗰 晚 我 打 電話 畀 珍妮 ， 無端端 畀 人 收 咗 線 ， 係 點解 呢 ？
807, 張活游 (M/男), 0, 個 晚 個 件 事 ， 係 噉 嘅 ！
808, 張活游 (M/男), 0, 因為 佢 祇 記得 以前 個 間 屋 嘅 地址 同埋 個 電話 ， 但係 我哋 以前 間 屋 ， 就 租 咗 畀 一 個 舞女 ，
809, 張活游 (M/男), 0, 嗰 晚 我 喺 房 就 聽 住 佢 打 電話 ， 我 慌住 發生 誤會 ， 我 就 收 咗 佢 條 線 ！
810, 張清 (M/男), 0, 哦 ！ 原來 係 噉 嘅 …… 哼 ！ 怪 唔 得知 你 嗰 次 去 咁 好 豔福 喇 ！
811, 呂奇 (M/男), 0, 唏 ！ 咪 講 埋晒 啲 噉 嘅 嘢 喇 ！
812, 呂奇 (M/男), 0, 呀 ！ 世伯 ！ 點解 你 今晚 忽然 間 會 請 飯 呢 ？
813, 張活游 (M/男), 0, 呢 件 事 噉 嘅 ， 我 覺得 阿珍妮 個 病 冇乜嘢 起色 ， 跟住 同 馬 醫生 商量 ， 請 你哋 返 去 我 屋企 食飯 ，
814, 張活游 (M/男), 0, 同時 請 埋 大衛 嘅 爸爸 、 佢嘅 姨丈 ， 喺 阿珍妮 面前 認 你 係 大衛 ， 同時 安排 你哋 遊車河 嚟 呢處 ！
815, 張活游 (M/男), 0, 希望 响 噉 嘅 情形 之下 ， 能夠 刺激 起 阿珍妮 嘅 記憶 ！
816, 張清 (M/男), 0, 哦 …… 哼 ！ 又有 咁 啱 ， 佢哋 做正 律師 同埋 人壽燕梳 經紀 嘅 ……
817, 呂奇 (M/男), 0, 係 囉 ！
818, 張清 (M/男), 0, 哼 ！
819, 不明 (X/不明), 0, 哦 ！ 呢 門 生意 ， 我 做 咗 幾十 年 㗎嘞 ！
820, 張清 (M/男), 0, 哦 ！ 噉 就 真係 蹺 嘞 ！ 如果 唔 係 我 親耳 聽 到 呢 ， 我 真係 以為 佢哋 串 埋 嚟 做戲 嘅啫 ！
821, 呂奇 (M/男), 0, 係 呢 ， 世伯 ， 噉 珍妮 以後 會 點 呢 ？
822, 張活游 (M/男), 0, 我 都 唔 知 ！ 如果 你 想 知 嘅 ， 過 兩 日 ， 你 去 問 一 問 阿馬 醫生 。
823, 呂奇 (M/男), 0, 馬 醫生 ！
824, 梁醒波 (M/男), 0, 呀 ？
825, 呂奇 (M/男), 0, 李世伯 正話 打 電話 通知 我 ， 話 過 兩 日 就要 送 珍妮 過 外國 醫病 ！ 係 嘛 ？
826, 梁醒波 (M/男), 0, 冇 錯 ！ 佢 受 咗 呢 次 嘅 刺激 ！ 個 病 經已 加深 咗 好 多 ！ 噉 去 外國 醫 呢 ， 呢 個 係 佢 最後 嘅 機會 呀 ！
827, 呂奇 (M/男), 0, 哦 ！ 噉 …… 譬如 佢 醫 得 返 好 嘅 機會 ……
828, 梁醒波 (M/男), 0, 佢 醫 得 好 嘅 機會 ， 仍然 都 係 千份之一 啫 ！
829, 梁醒波 (M/男), 0, 劉 先生 ， 如果 你 呢 次 識 咗 佢 ， 而 喺 你 腦海 中 ， 留 返 一 啲 美麗 回憶 嘅 話 呢 ， 最好 ， 都 請 你 忘記 咗 佢 囉 ！
830, 梁醒波 (M/男), 0, 因為 我 怕 佢 ， 再 冇 能力 記 得 返 曾經 識 過 你 嘅 ！
831, 梁醒波 (M/男), 0, 我 都 要 去 第 二 間 房 睇 下 嘞 ！ 如果 你 有 嘢 同 佢 講 ， 即管 埋去 傾 下 吖 ！
832, 梁醒波 (M/男), 0, 黃 姑娘 ， 我哋 出去 嘞 ！
833, 呂奇 (M/男), 0, 珍妮 ！ 珍妮 ！ 我 係 大衛 呀 ！
834, 文蘭 (F/女), 0, 大衛 ？ 咩 大衛 呀 ？
835, 呂奇 (M/男), 0, 珍妮 ！ 你 真係 唔 認得 我 ？ 呢 ， 我 係 你 晚晚 打 電話 畀 我 嗰 個 大衛 呀 ！
836, 呂奇 (M/男), 0, 打 電話 呀 ！ 打 電話 呢 ！
837, 文蘭 (F/女), 0, 哦 ～ 打 電話 ！ 我 記得 嘞 ！ 我 記得 嘞 ！ 我 …… 我 打 電話 畀 你 做 咩 呀 ？
838, 呂奇 (M/男), 0, 呢 ， 你 打 電話 畀 我 ， 約 我 去 郊外 飲茶 ， 載 我 遊車河 ， 重 約 我 去 別墅 跳舞 ……
839, 文蘭 (F/女), 0, 咪住 ！ 跳舞 ！
840, 呂奇 (M/男), 0, 係 囉 ！
841, 文蘭 (F/女), 0, 跳舞 …… 嚟 吖 ！ 同 我 跳 囉 ！
842, 文蘭 (F/女), 0, 哎 ！ 小心 呀 ！ 唔 好 撞 到 個 雀籠 呀 ！ 唔 係 嘈 醒 隻 鸚鵡 㗎嘞 ！
843, 文蘭 (F/女), 0, 吖 ！ 我 記起 嘞 ！ 出便 有 一 個 沙灘 ！ 嚟 吖 ！ 我 同 你 出去 行 下 吖 ！
844, 呂奇 (M/男), 0, Jenny ！
845, 文蘭 (F/女), 0, 做 咩 事 呀 ？
846, 文蘭 (F/女), 0, 你 聽 下 ！ 你 聽 下 啲 海浪 聲 ！ 你 聽 下 ！ 大衛 ！ 你 記 唔 記得 嗰 棵 樹 呀 ？ 大衛 ！ 我哋 行 過去 吖 ！ 嚟 吖 ！
847, 文蘭 (F/女), 0, 大衛 ！ 你 攬住 我 吖 ！
848, 文蘭 (F/女), 0, 吖 …… 有 火 呀 ……
849, 呂奇 (M/男), 0, 珍妮 ……
850, 文蘭 (F/女), 0, 吖 ！ 唔 好 捉 我 呀 ！ 救命 ！ 唔 好 拉 我 呀 ！
851, 文蘭 (F/女), 0, 你 係 邊個 呀 ？
852, 文蘭 (F/女), 0, 點解 ， 點解 你 會 冇 眼耳口鼻 嘅 …… 吓 ？ 我 重有 朵 紫羅蘭 ， 我 朵 紫羅蘭 重 喺道 ！
853, 呂奇 (M/男), 0, 珍妮 ！ 到 而家 ， 我 真係 知道 你 完全 忘記 晒 ！ 但係 ！ 可惜 我 會 永遠 記住 你 ！
