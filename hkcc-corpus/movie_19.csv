Id, Artist, Type, Text
1, 任劍輝 (M/男), 0, 喂 …… 烏龍王 ， 喂 ！
2, 梁醒波 (M/男), 0, 咩 呀 ？
3, 任劍輝 (M/男), 0, 嚟 ……
4, 梁醒波 (M/男), 0, 我 知 嘞 ， 你 唔 使 話 嘞 ！ 又 想 同 我 度 錢 係咪 呢 ？
5, 任劍輝 (M/男), 0, 度 錢 ？ 二叔 有 信 返 嚟 ， 話 返 嚟 過年 呀 ！ 你 睇 下 ！
6, 梁醒波 (M/男), 0, 哦 ～ 返 嚟 返 囉 ！
7, 任劍輝 (M/男), 0, 返 咪 返 呀 ？ 哼 ！ 我 而家 邊處 搵 個 老婆 邊處 搵 個 仔 嚟 頂檔 呀 ？
8, 梁醒波 (M/男), 0, 吖 ！ 係 噃 ！
9, 任劍輝 (M/男), 0, 哼 …… 呢 ， 咪 話 我 話 你 喇 ， 少爺 ！ 一 日 都 係 你 自己 ， 使 錢 使 到 咁 粗 嘅 ！ 呢 ， 搞 出 件 噉 嘅 嘢 嘞 ！
10, 梁醒波 (M/男), 0, 你 而家 同 我 想 下 辦法 得㗎 ！
11, 任劍輝 (M/男), 0, 想 辦法 ， 你 真係 ！ 確 係 ！ 嘻 ！ 你 真係 ！ 得 嘞 …… 噉 喇 ！ 我 …… 搵 個 媒人 同 你 娶 老婆 喇 ！
12, 梁醒波 (M/男), 0, 喂 ……
13, 任劍輝 (M/男), 0, 吓 ？
14, 梁醒波 (M/男), 0, 唏 ！ 唔 得 㗎 ！
15, 任劍輝 (M/男), 0, 咩 唔 得 呀 ？
16, 梁醒波 (M/男), 0, 你 就算 同 我 娶 到 個 老婆 都 係 假 嘅啫 ！ 邊處 生 個 仔 生 得 咁 快 得 㗎 ！
17, 任劍輝 (M/男), 0, 係 噃 ！
18, 梁醒波 (M/男), 0, 都 係 你 喇 ！ 又 教 我 呃 阿叔 ， 話 娶 老婆 ， 氹 佢 一 筆 錢 ； 第 二 次 又 話 呃 阿叔 話 生 個 仔 ！ 又 呃 佢 一 筆 錢 ！
19, 任劍輝 (M/男), 0, 哼 ！ 呢 趟 論盡 喇 ！ 佢 返 嚟 嘅 目的 ， 就 想 見 下 個 姪婦 姪孫 嘅 …… 噉 你 話 點 呢 ？
20, 梁醒波 (M/男), 0, 呀 …… 哦 ， 噉 重 怨 我 嘞喎 ！ 下話 ？ 唔該 怨 下 你 自己 喇 ！
21, 梁醒波 (M/男), 0, 你 終日 羣 埋 嗰 啲 …… 班 朋友 嚟 飲飲食食 ， 洗腳唔抹腳 ， 呢 ， 至 有 咁 論盡 嘞 ！ 你 重 搞 到 怨 我 添 ！
22, 任劍輝 (M/男), 0, 點 得㗎 ？
23, 梁醒波 (M/男), 0, 噉 喇 ！ 如果 佢 真係 返 到 嚟 嘅 ， 惟有 同 佢 講 話 你 老婆 抱 埋 個 仔 返頭嫁 ， 噉 咪 得 喇 ！
24, 任劍輝 (M/男), 0, 唔 得 …… 噉 就 唔 係 辦法 嘞 ！ 搞 到 佢 以 我我 唔 立品 嘞 ！ 識 埋 啲 唔三唔四 嘅 女人 ， 佢 對 我 更加 唔 信任 喇 ！
25, 任劍輝 (M/男), 0, 噉 佢 唔 畀 我 承繼 佢 份 身家 ， 喂 ！ 一百萬 㗎喎 ！ 肥佬 ！ 係 喎 ， 成 百萬 喎 ！ 又 確 係 ！
26, 梁醒波 (M/男), 0, 唉 你 放心 喇 ！ 佢 年年 都 話 返 ， 冇 次 返 得 成 嘅 ！ 我 睇 佢 今次 都 未必 係 返 得 嚟 嘅 ！ 呀 ！
27, 任劍輝 (M/男), 0, 喂 ！ 今日 尾禡 㗎嘞喎 ！ 我 唔 得閒 同 你 講 咁 多 嘢 噃 ！ 我 趕 住 去 收租 㗎噃 ！ 吓 ！
28, 男 (M/男), 0, 阿英 呀 ？
29, 女 (F/女), 0, 吓 ？
30, 男 (M/男), 0, 有冇 人 搵 過 我 呀 ？
31, 女 (F/女), 0, 冇 噃 ！ 阿大少 呀 ？ 你 今晚 喺 唔 喺 道 食飯 呀 ？
32, 男 (M/男), 0, 喺 呀 ！ 喂 ！ 如果 有人 嚟 搵 我 呢 ， 你 問 清楚 佢 ， 如果 係 送禮 嘅呢 ， 你 就 請 佢 入嚟 ， 如果 唔 係 呢 ， 你 話 我 唔 喺 處 ！
33, 女 (F/女), 0, 喔 ！
34, 女 (F/女), 0, 嚟 ！ 你 搵 邊個 呀 ？
35, 梁醒波 (M/男), 0, 黃大班 喺 唔 喺 道 呀 ？
36, 女 (F/女), 0, 泥 係咪 送禮 嚟 㗎 ？
37, 梁醒波 (M/男), 0, 嚟 收租 呀 ！ 乜 送禮 呀 ？
38, 女 (F/女), 0, 喔 ！ 唔 係 嚟 送 嚟 呀 ？ 噉 唔 喺 道 嘞 ！
39, 梁醒波 (M/男), 0, 我 小姐 叫 我 送禮 嚟 呀 ， 黃大班 喺 唔 喺 道 呀 ？
40, 女 (F/女), 0, 嚟 送禮 㗎 ？ 喺 道 呀 ！
41, 梁醒波 (M/男), 0, 唔該 你 開門 喇 ！ 唏吔 ！
42, 女 (F/女), 0, 乜 原來 你 呀 ？
43, 梁醒波 (M/男), 0, 係 ……
44, 女 (F/女), 0, 頭先 你 好似 女人聲 噉嘅 ……
45, 梁醒波 (M/男), 0, 哦 ～ 我 個 工人 又 去 第二道 送禮 吖嘛 ！ 噉 我 咪 自己 親身 扐 嚟 喇 ！ 快 啲 叫 黃大班 出 嚟 收禮 喇 ！
46, 女 (F/女), 0, 請 坐 吖 ！
47, 梁醒波 (M/男), 0, 去 吖 ！ 吓 ！
48, 梁醒波 (M/男), 0, 哦 ！ 黃大班 ！ 唏 ……
49, 男 (M/男), 0, 阿鄔生 ……
50, 梁醒波 (M/男), 0, 嚟 咗 好 耐 嘞 ！
51, 男 (M/男), 0, 誒 …… 呢 啲 誒 ……
52, 梁醒波 (M/男), 0, 啲啲 敝東 叫 我 送 嚟 嘅 ！
53, 男 (M/男), 0, 哦 …… 多謝 ……
54, 梁醒波 (M/男), 0, 小小 意思 呀 ！ 同 你 躋 喺 呢處 先吓 ！ 誒 …… 睇 過 啲 租 ， 誒 交 畀 我哋 喇 ！ 吓 ？
55, 男 (M/男), 0, 要 嘅 ……
56, 梁醒波 (M/男), 0, 誒 一氣 …… 交 晒 呢吓 ？
57, 男 (M/男), 0, 誒 …… 畀 住 上 個 月 先 喇 ！ 鄔生 ！
58, 梁醒波 (M/男), 0, 哦 ！ 畀 住 一 個 月 先 呀 ？
59, 男 (M/男), 0, 係 ！
60, 梁醒波 (M/男), 0, 嗯 …… 都 好 喇 ， 都 好 喇 ！
61, 梁醒波 (M/男), 0, 我 就 寫 咗 幾 張 單 嚟 ， 唔該 你 ！ 吓 ！ 多謝 ， 多謝 ！
62, 男 (M/男), 0, 我 多謝 你 就 真 嘅 ……
63, 梁醒波 (M/男), 0, 係 嘞 ！ 冇 錯 嘞 ！
64, 男 (M/男), 0, 係 處 食 餐 便飯 至 跙 喇 ！
65, 梁醒波 (M/男), 0, 唔 好 嘞 ！ 多謝 晒 嘞 ！
66, 梁醒波 (M/男), 0, 嗯 …… 如果 唔 嫌 嘅 ， 以後 每 次 都 有 㗎噃 ！ 哈 ……
67, 男 (M/男), 0, 噉 有 乜 意思 呀 ？
68, 梁醒波 (M/男), 0, 呢 啲 例 嚟嘅 ！ 例 嚟嘅 ！ 好 嘞 ！ 我 走 嘞 ！
69, 男 (M/男), 0, 唔 坐 嗱 ？
70, 梁醒波 (M/男), 0, 請 呀 ……
71, 男 (M/男), 0, 好 行 ……
72, 白雪仙 (F/女), 0, 住客 又 未 交 齊 ！ 我 先生 做 ……
73, 梁醒波 (M/男), 0, 哦 ……
74, 白雪仙 (F/女), 0, 我 就 蘇 㗎嘞 ！ 想 話 去 同 人 周轉 ！ 行路 又 唔 方便 ！ 唔該 你 吖 ！ 我 阻 你 耐 啲 吖 ！
75, 梁醒波 (M/男), 0, 嗯 …… 唔 緊要 …… 我 不過 行 開 街 ， 噉 就 經過 呢處 ！ 順便 入 下嚟 ， 睇 下 呢 間 屋 ， 邊道 需要 整 下 噉嘅啫 ！
76, 梁醒波 (M/男), 0, 呀 ！ 你 都 休息 下 喇 ！ 吓 ！ 我 …… 我 走 嘞吓 ！
77, 鄭惠森 (M/男), 0, 唓 ！ 呢 鋪 得 返 嘞啩 ？
78, 男 (M/男), 0, 買定 未 ？
79, 男 (M/男), 0, 快 啲 ！
80, 男 (M/男), 0, 冚辦爛 買定 嘞 ？
81, 男 (M/男), 0, 搞掂 ！
82, 男 (M/男), 0, 唏 ！ 呢 鋪 三 花 ！
83, 男 (M/男), 0, 真 唔 真 呀 ？ 我 四 條 ！
84, 男 (M/男), 0, 夫佬 ！
85, 男 (M/男), 0, 三 條 都 殺 埋 呀 ！
86, 男 (M/男), 0, 睇睇 ！ 睇真 啲 ！
87, 男 (M/男), 0, 冇 假 㗎 ！ 三 條 都 殺清 你 呀 ！
88, 鄭惠森 (M/男), 0, 死 嘞 ！
89, 梁醒波 (M/男), 0, 喂 …… 阿雯師奶 ！ 噉 你哋 雯先生 實 返 嚟 唔 返 㗎 ？ 我 等 咗 幾 個 鐘頭 㗎嘞噃 ！ 唔 係 撚化 我 啩 ？
90, 白雪仙 (F/女), 0, 佢 梗 返 嘅 …… 你 等 一陣 喇 ！ 吓 ！
91, 梁醒波 (M/男), 0, 唏 ！ 等 一陣 ！ 等 成日 咁 滯 ！
92, 梁醒波 (M/男), 0, 喂 …… 噉 嘞 ！ 誒 ！ 不如 噉 嘞 ！ 我 去 第二處 收 先 嘞 ！ 吓 ！ 我 至多 嚟 多 一 輪 添 喇 ！
93, 白雪仙 (F/女), 0, 哦 ！ 噉 隨便 你 喇 ！ 不過 又 要 你 行 多 次 嘞噃 ！
94, 梁醒波 (M/男), 0, 冇 法 喇 ！ 有 乜 好 講 啫 ？ 吓嘛 ？
95, 梁醒波 (M/男), 0, 唏 ！ 戴 返 眼鏡 先 喇 ！
96, 梁醒波 (M/男), 0, 哦 ！ 雯先生 返 嚟 啱 嘞 ！ 唏吔 ！ 等 咗 你 成日 ， 睇 過 你 啲 租 ， 吓 ？ 點樣 ？ 喔 ！ 喂喂 ！ 噉 我 啲 租 點 呀 ？
97, 白雪仙 (F/女), 0, 堂 ！ 你 去 邊處 嚟啫 ？ 阿鄔先生 等 到 你 悶 晒 嘞 ！ 真係 ！ 噉 溶 咗 嗰 啲 錢 呢 ？ 拎 出嚟 交 租 喇 ！ 溶 咗 幾 多 錢 呀 ？ 你 猛 擰頭 做 咩 啫 ？
98, 鄭惠森 (M/男), 0, 冇 晒 嘞 ！
99, 白雪仙 (F/女), 0, 冇 晒 ？ 哼 ！ 你 又試 扐 去 賭 輸 晒 呀 ？
100, 鄭惠森 (M/男), 0, 噉 溶 得 百幾 文 ， 夠 交 租 又 唔 夠 糴米 ， 噉 愛 嚟 做 咩 呀 ？ 我 梗係 想 搏 多 啲 㗎嘛 ！ 點 知 一 搏 就 瓜 晒 嘞 ！
101, 白雪仙 (F/女), 0, 你 都 明知 係 噉 㗎嘞 ！ 你 做人 咁 唔 生性 嘅啫 ！
102, 鄭惠森 (M/男), 0, 咩話 ？ 我 唔 生性 ？ 如果 我 唔 生性 呀 ？ 咩 我 都 唔 理 呀 ！
103, 白雪仙 (F/女), 0, 我 溶 埋 呢 隻 金鈪 就 冇 㗎嘞 ！ 你 估 我 重有 好 多 咩 ？ 我 真係 嫁 錯 你 嘞 ！ 呢 怪 唔 得 知 你 父母 都 唔 承認 你 㗎嘞 ！
104, 白雪仙 (F/女), 0, 我 同 你 結 咗 婚 咁 耐 ， 我 貼乾貼淨 ， 我 都 未曾 怨 過 你 半 句 嘅 ！ 我 以為 你 都 會 變 㗎  ！ 成 世 都 係 噉 ， 你 冇 發達 㗎嘞 你 ！
105, 鄭惠森 (M/男), 0, 喔 ！ 噉 而家 冇 咪 冇 囉 ！ 噉 就 點 呀 ？ 咬食 呀 ？
106, 鄭惠森 (M/男), 0, 喂 ！ 你 唔 好 抵毀 我 咁 多 喎 ！ 貼 就 你 甘心 情願 㗎喎 ！ 鬼 叫 你 嫁 我 咩 ？ 你 監 我 食 拖鞋飯 㗎咋 ！ 你 估 我 好 想 呀 ？
107, 白雪仙 (F/女), 0, 哎吔 ！ 我 真係 睇 唔 出 你 咁 反骨 呀 ， 你 ！ 洗乾洗淨 我 啲 錢 ！ 而家 你 講 埋 晒 啲 噉 嘅 便宜 說話 添 ！
108, 甘露 (F/女), 0, 阿雯 ！ 有 乜 好 喊 吖 ！ 佢 唔 輸 亦 都 輸 咗 㗎 ！ 你 自己 又 粗身大細 ， 抖 下 罷喇 ！
109, 鄭惠森 (M/男), 0, 你 唔 使 講 咁 多 ！ 我 話 畀 你 知 吖 ！ 出 嚟 撈 過 嘅 女人 就 ， 冇 個 好 㗎 ！
110, 白雪仙 (F/女), 0, 吖 ！ 你 講 咩 吖 ， 堂 ！ 咩 叫做 出 嚟 撈 過 呀 ？ 我 做 歌女 好 失禮 你 呀 ？
111, 白雪仙 (F/女), 0, 梗係 喇 ！ 錢 又 使 晒 我 㗎嘞 ！ 首飾 又 當 晒 我 㗎嘞 ！ 而家 你 重 會 見 得 我 好 㗎咩 ？ 狼心狗肺 呀 ！
112, 白雪仙 (F/女), 0, 你 個 人 ， 褸錯人皮 㗎 咋 你 ！ 冇 用 㗎 你 ！ 我 唔 理 你 咁 多 ！ 嗰 啲 租 你 自己 搞掂 佢 呀 ！
113, 鄭惠森 (M/男), 0, 搞 咪 搞 囉 ！ 冇 就 點 呀 ？ 你 慌 會 攞 我 命 咩 ？
114, 梁醒波 (M/男), 0, 哈 ！ 喂 ！ 謝生 ！
115, 鄭惠森 (M/男), 0, 做 咩 呀 ？
116, 梁醒波 (M/男), 0, 啱 嘞 啱 嘞 ！ 睇 過 你哋 啲 租 ， 點樣 畀 過 我哋 呢吓 ？
117, 鄭惠森 (M/男), 0, 租 咩 呀 ？ 我 話 畀 你 聽 ！ 租 就 冇 嘞 ！ 命 就 有 ！ 愛 唔 愛 命 吖 你 ！
118, 梁醒波 (M/男), 0, 使乜 咁 惡 吖 ！ 欠 租 一定 要 畀 㗎嘛 ！
119, 鄭惠森 (M/男), 0, 我 咩 惡 呀 ， 肥佬 ！ 我 話 畀 你 聽 呀 ！ 人 窮 冇錢 ！ 攞 咩 嘢 吖 ！ 越 攞 越 冇 得 畀 ！ 你 吹漲 我 呀 ？ 係咪 吖 ？
120, 梁醒波 (M/男), 0, 唔 係 ！ 噉 就 唔 使 咁 惡 先 得 ！
121, 鄭惠森 (M/男), 0, 唔 畀 又 點 吖 ！
122, 梁醒波 (M/男), 0, 喂 ！ 冇 乜 點 嘅 …… 有 乜 點 啫 ， 呀 ， 真係 ！
123, 梁醒波 (M/男), 0, 喂 ！ 噉 冇 乜 點 嘅 …… 你 爭 …… 租 都 要 畀 㗎嘛 ！
124, 鄭惠森 (M/男), 0, 點 吖 ！ 唔 畀 就 唔 畀 囉 ！
125, 白雪仙 (F/女), 0, 堂 ！ 哼 ！ 使銅銀夾大聲 添 ！ 你 咪 恃 住 牛精 就 蝦 人哋 腍善 喎 你 ！
126, 鄭惠森 (M/男), 0, K
127, 白雪仙 (F/女), 0, 係 要 有 關係 至 幫 得 㗎 ？
128, 梁醒波 (M/男), 0, 咪 係 ！
129, 白雪仙 (F/女), 0, 幫理不幫親 囉 ！
130, 梁醒波 (M/男), 0, 幫理不幫親 ！
131, 鄭惠森 (M/男), 0, 手指就拗入唔拗出 嘅 ！ 唔 怪 得 人哋 話 你 呀 ， 你 正一 扭紋柴 嚟㗎 ！ 扭紋柴 ！ 扭紋柴 ！
132, 梁醒波 (M/男), 0, 無謂 拗 吖 ！
133, 鄭惠森 (M/男), 0, 哎吔 ！ 你 當 人 面前 打 我 就 丟 我 架 呀嘛 ？ 你 死 喇 你 ！
134, 梁醒波 (M/男), 0, 唔 好 呀 ！ 謝生 ！ 無謂 打 起 上嚟 吖 ！ 一 人 少 句 喇 ……
135, 鄭惠森 (M/男), 0, 使乜 你 理 呀 ！ 唔 使 你 理 ！ 肥佬 ！ 一 日 都 係 你 呀 ！ 話 你 聽 吖 ！ 攞 咩 租 呀 你 ？ 你 死 喇 ！ 唔 關 你 事 ！
136, 白雪仙 (F/女), 0, 你 個 死人頭 ！ 你 冇 良心 㗎 你 ！ 我 粗身大細 你 都 打 我 ！ 我 同 你 搏命 ！
137, 甘露 (F/女), 0, 哎吔 ！ 唔 好 呀 ！ 阿雯 ……
138, 鄭惠森 (M/男), 0, 你 就 死人頭 呀 你 ！ 話 畀 你 聽 吖 ！ 咩 粗身大細 呀 ？ 你 個 肚 都 唔 知 係咪 我 嘅 ！ 時時 幫 人 唔 幫 我 ！
139, 白雪仙 (F/女), 0, 乜 嘢 你 都 噏 得 出 嘅 ！ 你 個 衰人 ！ 我 真係 嫁 錯 你 ！ 我 同 你 離婚 ， 離婚 呀 ！
140, 鄭惠森 (M/男), 0, 我 攞 錯 你 呀 ！ 離 就 離 喇 ！ 扭紋柴 ！
141, 梁醒波 (M/男), 0, 離 咩 婚 吖 ！ 話時話 ！ 謝生 ！ 兩 公婆 嘅 嘢 ， 碗碟 都 有 相扻 嘅 ！ 算 喇 ！ 唔 好 去街 呀 ！ 去街 搞 唔 掂 嘅 ……
142, 鄭惠森 (M/男), 0, 喂 ！ 肥佬 ！ 我 嘅 事 就 唔 係 你 嘅 事 ！
143, 梁醒波 (M/男), 0, 係 啫 ！
144, 鄭惠森 (M/男), 0, 唔 關 你 事 呀 ！
145, 梁醒波 (M/男), 0, 無謂 嘈 嘅 ！
146, 白雪仙 (F/女), 0, 哎吔 ！
147, 甘露 (F/女), 0, 阿雯 ！ 你 唔 好 喊 嘞 ！ 你 自己 顧 住 自己 日子 罷喇 ！ 做 咩 啫 ？ 係咪 阿堂 打 親 你 吖 ？ 吓 ？ 唔 係 你 做 咩 得㗎 ？
148, 白雪仙 (F/女), 0, 哎吔 ！ 肚痛 呀 ！
149, 甘露 (F/女), 0, 肚痛 呀 ？ 哎吔 ！ 或者 作動 都 唔 定 呀 ！ 你你 瞓 喺 處 先 喇 ！
150, 梁醒波 (M/男), 0, 謝師奶 喊苦喊忽 ， 係咪 謝生 抌 親 佢 呀 ？
151, 甘露 (F/女), 0, 唔 係 呀 ！ 而而家 阿雯 作動 呀 ！ 夠 日子 嘞 ！ 噉 點算 呀 ？
152, 梁醒波 (M/男), 0, 嘩 ！ 作動 呀 ？ 睇 過 …… 等 我 睇 下 ……
153, 甘露 (F/女), 0, 唔 得 ……
154, 梁醒波 (M/男), 0, 咩 唔 得 啫 ？
155, 甘露 (F/女), 0, 生 仔 吖嘛 ！ 你 入 去 ！
156, 梁醒波 (M/男), 0, 哈 …… 生 仔 …… 唔 係 嘞 ！ 快 啲 送 佢 去 醫院 搵 接生 喇嘛 ！ 噉呀 ？
157, 甘露 (F/女), 0, 唏吔 ！ 阿堂 又 唔 喺 處 ！ 我 手邊 又 冇 錢 ！ 噉 點 去 啫 ？
158, 梁醒波 (M/男), 0, 喔 ！ 真係 …… 真係 冇 錢 嘅 …… 你哋 ！
159, 甘露 (F/女), 0, 真係 冇 㗎 ！ 你 估 呃 你 㗎 ？
160, 梁醒波 (M/男), 0, 咁 論盡 ， 噉 點 搞 ， 噉 喇 噉 喇 ！
161, 甘露 (F/女), 0, 吓 ？
162, 梁醒波 (M/男), 0, 唏 ！ 今晚 我 就 收租 收 咗 一百 文 ！
163, 梁醒波 (M/男), 0, 快 啲 …… 噉 你 唔 入 得 去 吖嘛 ！ 唏 ！ 我 至多 揞 埋 眼 唔 睇 喇 ！ 你 估 我 好 想 睇 咩 ？
164, 甘露 (F/女), 0, 嗱 ！ 你 噉 揞 住 嘞吓 ！
165, 梁醒波 (M/男), 0, 好 喇 ！ 要 你 封 利是 添噃 ！ 重 好 講 ！
166, 甘露 (F/女), 0, 唔 好 睇 呀 ！
167, 梁醒波 (M/男), 0, 係 喇 ！ …… 喂 ……
168, 梁醒波 (M/男), 0, 打完齋 咁 滯 ， 就 唔 愛 和尚 嘞 ！
169, 梁醒波 (M/男), 0, 唏 ！ 重 慘 過 自己 生 個 仔 ！ 唏吔 ！ 唏 ！
170, 甘露 (F/女), 0, 肥佬 呀 ！ 做 下 好心 喇 ！
171, 梁醒波 (M/男), 0, 咩 呀 ？
172, 甘露 (F/女), 0, 你 同 我 搵 阿堂 返 嚟 喇 去 ！ 阿雯 而家 生 仔 嘞 ！ 吓 ！ 唔該 你 吖 ！
173, 梁醒波 (M/男), 0, 吓 ！ 又 好 ！
174, 白雪仙 (F/女), 1, 點 知 嫁 咗 真 心酸 ！ 想 到 往日 玉喉 歌 一 串 ！ 通處 都 稱讚 我 聲線 ， 我 恐怕 韶華 人 老 就 唔 值錢 ！
175, 白雪仙 (F/女), 1, 心急 一時 我 亂 咁 嚟 嫁 ！ 點 知 揀啱 呢 個 薄倖 少年 ！ 有 邊個 人 垂憐 ！ 傷心 我 被 騙 終日 來 自 怨 ！
176, 白雪仙 (F/女), 1, 夫婿 佢 最 倒顛 一生 好 賭 真 該專 ！ 輸 到 都 直情 冇 彎 轉 ！
177, 白雪仙 (F/女), 1, 揼 我 金龜 都 試 過 好 多 遍 ！ 有 陣 輸 到 眼 䅺 煙 ！ 擺 出 惡樣 真 腌尖 ！ 死性 佢 又 唔 聽 勸 ！
178, 白雪仙 (F/女), 1, 若果 相嗌 打 到 腰骨 斷 ！ 遇 時 窮 到 食飯 冇 錢 ！ 聽朝 嬌兒 又 冇 牛奶 ！ 想 返 起 就 淚漣漣 ！
179, 梁淑卿 (F/女), 0, 雯 呀 ！ 佢 又試 嚟 攞 租 嘞 ！
180, 白雪仙 (F/女), 0, 一 日 都 係 阿堂 佢 唔 生性 ！ 年卅晚 都 重 要 畀 人 嚟 追債 ！ 人哋 肯 通融 就 話 啫 ！ 若果 唔 肯 通融 就 趕跙 都 有 之 嘞 ！
181, 梁淑卿 (F/女), 0, 唔 會 嘅 …… 我 相信 個 肥佬 唔 會 咁 冇 人情 啩 ？
182, 白雪仙 (F/女), 0, 就算 人哋 肯 通融 都 係 衰 㗎喇 ！ 一 個 仙 都 冇 ！
183, 白雪仙 (F/女), 0, 年卅晚 都 要 炒 冷飯 ！ 聽日 年初一 就 連 冷飯 都 冇 得 炒 㗎喇 ！
184, 白雪仙 (F/女), 0, 姨 ！ 我 睇 你 都 係 去 同 啲 姊妹 商量 下 ！ 睇 下 有 咩 辦法 周轉 多少 喇 ！
185, 白雪仙 (F/女), 0, 噉 去 喇 ！ 我 都 出 去 同 個 肥佬 商量 下 嘞 ！
186, 梁醒波 (M/男), 0, 呀 ！ 謝師奶 ！ 啱 嘞 ！ 睇 過 啲 租 點樣 交 畀 我 嘞吓 ？ 嗯 ？
187, 梁醒波 (M/男), 0, 啲 租 誒 ……
188, 白雪仙 (F/女), 0, 鄔生 ！ 真係 對唔住 嘞 ！
189, 梁醒波 (M/男), 0, 咩 呢 ？
190, 白雪仙 (F/女), 0, 謝生 到 而家 都 未曾 返 過 嚟 ！ 噉 我 手邊 又 冇 錢 ！ 將就 下 喇 ！
191, 梁醒波 (M/男), 0, 唔 係 噉 講 喎 ！ 乜 成日 都 將就 啫 ？
192, 梁醒波 (M/男), 0, 今日 係 年三十晚 㗎嘞 ！ 唔 同 責年 咩 ？ 噉 你 叫 我 點樣 返 去 回覆 東家 得 㗎 ？
193, 梁醒波 (M/男), 0, 你 做 我 嘞 ！ 哎 ！ 真係 ！ 唔 係 呀 ！
194, 梁醒波 (M/男), 0, 我 點 都 要 等 㗎 ！ 我 等 到 今晚 十 二 點鐘 我 都 要 等 到 見 佢 㗎 ！ 噉 搞 嘅 ！
195, 白雪仙 (F/女), 0, 鄔生 ！ 噉 你 嗰 日 都 可以 借 錢 畀 我 蘇 阿蘇蝦 嘞 ！ 噉 而家 何必 逼 得 我 咁 急 吖 ！
196, 梁醒波 (M/男), 0, 哈 ！ 講 起 嗰 日 呀 ？ 我 重 辛苦 過 你 呀 ！ 我 不 止 話 借 錢 畀 你 生 蘇蝦仔 喎 ！ 我 重 同 你 煲 埋 水 畀 蘇仔 沖涼 ！
197, 梁醒波 (M/男), 0, 嗰 啲 就 私事 啫 ！ 我 而家 嚟 收租 就 公事 吖 ！ 皇帝 呀 ！ 公事公辦 㗎  ！ 下 ！ 等 到 今晚 無論如何 都 要 見 到 你哋 謝生 為止 㗎 ！ 噉 嘅 ！
198, 張醒非 (M/男), 0, 阿玉珍 呀 ？
199, 鳳凰女 (F/女), 0, 吓 ？
200, 張醒非 (M/男), 0, 你 返 到 嚟 呢處 ， 當 你 自己 屋企 一樣 喇 ！ 呢 ！ 呢 個 你 阿契哥 ！
201, 鳳凰女 (F/女), 0, 契哥 ！
202, 任劍輝 (M/男), 0, 契妹 ！
203, 張醒非 (M/男), 0, 玉珍 呀 ？ 你 鍾意 去 邊道 玩 嘅 ， 叫 你 阿契哥 陪 你 去 吖 ！
204, 鳳凰女 (F/女), 0, 契哥 邊 得閒 吖 ！ 就算 得閒 ， 都 陪 阿契嫂 喇嘛 ， 呵 ？
205, 任劍輝 (M/男), 0, 噉 …… 噉 又 唔 係 嘅 ……
206, 張醒非 (M/男), 0, 玉珍 呀 ？ 你 睇 下 你 間 房 ！
207, 鳳凰女 (F/女), 0, 哦 ！
208, 張醒非 (M/男), 0, 夢雲 呀 ！ 阿家嫂 呢 ？
209, 任劍輝 (M/男), 0, 吓 ？ 佢 ？ 佢 去 咗 街 啩 ？
210, 張醒非 (M/男), 0, 吓 ？ 去 咗 街 ？
211, 任劍輝 (M/男), 0, 怕 唔 係 嘞 ！ 去 咗 探 朋友 啫 ！
212, 張醒非 (M/男), 0, 去 探 朋友 ？
213, 任劍輝 (M/男), 0, 吓 ？ 或者 去 買 啲 嘢 啩 ？
214, 張醒非 (M/男), 0, 唏 ！ 阿夢芸 ！ 乜 你 咁 論盡 㗎 ！ 又 話 去街 ， 又 話 探 朋友 ， 又 話 買 嘢 ！ 邊樣 係 㗎 ？
215, 任劍輝 (M/男), 0, 就 …… 咪 去 咗 街 ！ 或者 去完 街 就 去 探 朋友 ， 探完 朋友 就 去 年宵 市場 買 啲 嘢 喇 ！ 你 知 喇 ！ 女人 係 咁 論盡 㗎嘞 ！
216, 張醒非 (M/男), 0, 夢芸 呀 ？
217, 任劍輝 (M/男), 0, 吓 ？
218, 張醒非 (M/男), 0, 快 啲 叫 佢 返 嚟 ！ 我 而家 至 緊要 見 我 姪孫 ！ 快 啲 去 喇 ！
219, 任劍輝 (M/男), 0, 哦 ！
220, 張醒非 (M/男), 0, 重 唔 去 ？ 重 倚 喺 道 做 乜 嘢 啫 ？ 唏 ！
221, 任劍輝 (M/男), 0, 蘭 呀 ！ 你 知 唔 知 阿烏龍王 去 邊處 呀 ？ 吓 ？
222, 女 (F/女), 0, 好似 …… 好似 去 咗 個 姓 謝 處 收租 啩 ？
223, 任劍輝 (M/男), 0, 喂 ！ 若果 阿老爺 問 阿少奶 去 咗 邊處 ， 你話 去 咗 街 呀吓 ！
224, 女 (F/女), 0, 邊個 少奶 呀 ？
225, 任劍輝 (M/男), 0, 殊 ！ 咪 咁 大聲 喇 ！ 總言之 你 話 去 咗 街 就 得 㗎嘞 ！
226, 任劍輝 (M/男), 0, 其他 問 你 咩 嘢 ， 你 都 話 唔 知 ！ 拍硬檔 呀 ！ 我 呢 個 月 加 人工 畀 你 嘞 ！ 我 而家 去 搵 烏龍王 呀 ！
227, 女 (F/女), 0, 哦 ！
228, 梁醒波 (M/男), 0, 吖 …… 鶯姑 …… 哈 ， 佢 點解 總 唔 睬 我 㗎 ！ 鶯姑 ……
229, 白雪仙 (F/女), 0, 出世 十 幾 日 幾 細佬哥 點 會 同 你 講 鶯咕 呀 ？
230, 梁醒波 (M/男), 0, 呀 …… 又 係 喎 ……
231, 梁醒波 (M/男), 0, 哦 ！ 你哋 謝生 返 嚟 呀 ， 喂 ！
232, 白雪仙 (F/女), 0, 誒 ！ 等 我 嘞 ！
233, 梁醒波 (M/男), 0, 喔 ！
234, 梁淑卿 (F/女), 0, 鄔生 ！
235, 梁醒波 (M/男), 0, 乜 你 呀 ？ 去 街 嚟咩 ？
236, 梁淑卿 (F/女), 0, 係 呀 ！
237, 白雪仙 (F/女), 0, 喂 ！ 點 呀 ？ 多少 都 冇 呀 ？
238, 梁淑卿 (F/女), 0, 我 去 咗 十 幾 笪 囉 ！ 個個 都 好似 我哋 咁 搞 唔 掂 ， 有 乜 辦法 啫 ？
239, 白雪仙 (F/女), 0, 鄔生 ！ 噉 又 要 阻遲 你 幾 日 嘞 ！ 我 阿姨 又 一 個 仙 都 借 唔 到 返嚟 ！ 阿謝生 佢 都 唔 知 返 唔 返 㗎 ！ 噉 要 你 等 咁 耐 ……
240, 梁醒波 (M/男), 0, 哦 ～ 唔 緊要 ， 唔 緊要 ！ 我 咪 隨便 等 下 佢 添 ！ 你 慌 佢 唔 返 嚟 屋企 過年 咩 ？ 下話 ？
241, 白雪仙 (F/女), 0, 喂 ！ 不如 入 去 睇 下 有 啲 乜 嘢 扐 得 去 嘅 ， 想 下 辦法 喇 ！
242, 梁醒波 (M/男), 0, 邊個 呀 ？ 嚟 ……
243, 梁醒波 (M/男), 0, 哦 ！ 大少 ！
244, 任劍輝 (M/男), 0, 哎 ！ 烏龍王 ， 我 一心 嚟 搵 你 㗎 ！
245, 梁醒波 (M/男), 0, 搵 我 做 咩 呀 ？
246, 任劍輝 (M/男), 0, 呢 趟 弊 嘞 ！ 阿叔 返 咗 嚟 ！
247, 梁醒波 (M/男), 0, 吓 ？ 哦 ！ 喂 ！ 哎唷 ！ 唔 驚 ……
248, 任劍輝 (M/男), 0, 嘩 …… 哎 ！ 原來 你 咁 秘密 ， 收 埋 個 女人 喺 道 住 ， 生 埋 仔 添嗱 ！
249, 梁醒波 (M/男), 0, 喂 ！ 講 都 唔 好 噉 講 ！ 人哋 老婆 生 㗎 ！ 唔 關 我 事 㗎 ！ 吓 ……
250, 任劍輝 (M/男), 0, 我 唔 理 你 邊個 生 ， 喂 …… 我 而家 急 於 搵 個 老婆 返 去 見 阿叔 ！
251, 梁醒波 (M/男), 0, 哦 ！ 正話 返 嚟 嘅咩 ？
252, 任劍輝 (M/男), 0, 唏 ！ 正話 返 嚟 嘅 …… 重 帶 埋 一 個 看護 返 嚟 ！ 話 認 係 契女 ！ 帶 佢 返 嚟 過年 喎 ， 噉 你 話 點 呢 ， 呢 趟 ？
253, 梁醒波 (M/男), 0, 喂 ！ 個 看護 靚 唔 靚 㗎 ？
254, 任劍輝 (M/男), 0, 死 喇 ！ 唔 好 理 人哋 靚 唔 靚 嘞 ！ 你 同 我 想 下 辦法 先 喇 ！
255, 梁醒波 (M/男), 0, 哈 ！ 咁 急 就 點 想 到 辦法 呢 ？ 你 估 辦法 等 住 喺 處 想 嘅咩 ？ 你 真係 吖 ！
256, 任劍輝 (M/男), 0, 成日 最 衰 就 係 ……
257, 梁醒波 (M/男), 0, 咩 啫 ？
258, 任劍輝 (M/男), 0, 你 好 教 唔 教 ， 教 我 呃 阿叔 ！ 又 話 娶 老婆 ， 又 話 生 個 仔 ， 而家 點 呢 ？ 點 呢 ？
259, 梁醒波 (M/男), 0, 噉 都 冇 辦法 㗎 ！ 諗 下 先 喇 ！ 咪 嘈 住 喇 ！ 呀 喂 ！ 有 辦法 ！ 一於 搵 佢 老母 喇 ！
260, 白雪仙 (F/女), 0, 唔好意思 講起來 ， 欠 落 你 啲 租 …… 對 你 唔 住 嘞 ……
261, 梁醒波 (M/男), 0, 我 同 佢 講 ！ 得 ！ 我 同 佢 講 ！
262, 梁醒波 (M/男), 0, 阿 …… 謝師奶 呀 ？ 唔 係 呀 ！ 我 少東 唔 係 嚟 收租 呀 ！ 話唔定 重 想 畀 啲 租 你 添呀 ！
263, 白雪仙 (F/女), 0, 點解 呀 ？
264, 梁醒波 (M/男), 0, 呢 ！ 呢 件 嘢 係 噉 解 嘅 …… 佢 未有 老婆 ， 想 話 租 你 做 佢 老婆 呀 ！
265, 白雪仙 (F/女), 0, 唓 ！ 撞鬼 你 咩 ！ 肥佬 ！ 乜 我 門口 貼 住 張 紙 寫 住 有 老婆 出租 咩 ？
266, 梁醒波 (M/男), 0, 唔 係 咧 ！ 你 咪 惡 唔 切 喇 ！ 因為 ……
267, 白雪仙 (F/女), 0, 唏 ！ 我 唔 理 你 因為 咩 …… 冇 老婆 去 娶 囉 ！ 乜 咁 新鮮 有 得 租 嘅啫 ？
268, 梁醒波 (M/男), 0, 喀 ！ 新鮮 喎 ！ 何止 噉呀 ， 重 新鮮 呀 ！ 租 埋 你 個 仔 添呀 ！
269, 白雪仙 (F/女), 0, 咩話 咩話 ？ 而家 你 兩 個 嚟 收租 定 嚟 攞 便宜 呀 ？ 咪 恃 住 你 有錢 噃 ！ 我 唔 客氣 㗎噃 ！ 哼 ！
270, 梁醒波 (M/男), 0, 喂 …… 解白 佢 聽 喇 ！ 去 喇 ！ 講白 佢 聽 喇 ！
271, 任劍輝 (M/男), 0, 謝師奶 ！ 唔 好 嬲 住 ！ 我 講白 畀 你 聽 吖 ！ 因為 我 阿叔 忽然 間 喺 金山 返 嚟 ， 佢 話 要 見 我 個 老婆 同 我 個 仔 喎 ！
272, 梁醒波 (M/男), 0, 哎 ！ 噉 本來 佢 就 冇 老婆 又 冇 仔 嘅 ！ 噉 咪 就 所以 ……
273, 任劍輝 (M/男), 0, 喂 ！ 你 講 定 我 講 呀 ？
274, 梁醒波 (M/男), 0, 至好 就 你 自己 講 返 吓 ！
275, 白雪仙 (F/女), 0, 呢 ！ 成日 都 係 呢 個 蠶蟲師爺 喇 ！
276, 白雪仙 (F/女), 0, 因為 舊年 我 ， 等 住 一 筆 錢 使 ！ 佢 教 我 寫信 呃 阿叔 話 娶 老婆 ！
277, 白雪仙 (F/女), 0, 今年 呢 ， 又 呃 阿叔 話 生 咗 個 仔 ！ 噉 就 呃 咗 兩 筆 錢 使 ！
278, 白雪仙 (F/女), 0, 噉 阿叔 忽然 間 返 到 嚟 ！ 噉 冇 辦法 唔 想 噉 嘅啫 ！ 我 阿叔 ， 係 一 個 舊 頭腦 人 嚟 ！ 噉 佢 返 到 嚟 梗 要 見 個 姪婦 同 姪孫 嘅 ……
279, 白雪仙 (F/女), 0, 謝師奶 ！ 你 幫忙 下 喇 ！ 租 住 畀 我 做 老婆 ， 至多 十 零 日 㗎啫 ！ 一 過 咗 年 ， 我 阿叔 就 跙 㗎嘞 ！
280, 梁醒波 (M/男), 0, 喂 ！ 阿謝師奶 呀 ？ ， 你 放心 喇 ！ 我哋 少東 雖然 係 噉 大花筒 咋 ， 正人君子 嚟 㗎 ！ 嗱 ！ 租 日 唔 租 夜 吖 ！
281, 白雪仙 (F/女), 0, 哦 ！ 噉 我 夜晚 可以 返 嚟 自己 屋企 瞓 㗎嘞噃 ！
282, 任劍輝 (M/男), 0, 哦 ～ 噉 可以 ！
283, 梁醒波 (M/男), 0, 得 喎 ！
284, 任劍輝 (M/男), 0, 噉 你 日頭 去 我 處 ， 做 我 個 老婆 ， 夜晚 你 返 嚟 咪 做 返 謝師奶 喇 ！
285, 梁醒波 (M/男), 0, 係 呀 ！ 噉 就 妥 喇 ！
286, 白雪仙 (F/女), 0, 噉 呀 ？
287, 任劍輝 (M/男), 0, 噉 你 愛 咩 條件 ？ 唔 怕 出聲 吖 ！ 吓 ？
288, 梁醒波 (M/男), 0, 係 囉 ！ 大家 咁 熟 嘅 ， 計 相宜 啲 喇 ！
289, 任劍輝 (M/男), 0, 幫忙 下 吖 ！
290, 白雪仙 (F/女), 0, 好 喇 好 喇 ！ 我 睇見 你 兩 個 咁 可憐 啫 ， 噉 你哋 出去 一陣 先 喇 ！ 我 同 我 阿姨 商量 下 ！
291, 任劍輝 (M/男), 0, 好 ……
292, 梁醒波 (M/男), 0, 哎 ！ 有 聲氣 嘞 ！
293, 任劍輝 (M/男), 0, 喂 ！ 如果 佢 應承 ， 噉 同 我 返 去 ， 噉 叫 咩 名 呀 ？ 叫 謝師奶 唔 通 㗎噃 ！
294, 梁醒波 (M/男), 0, 哦 ！ 呀 ！ 佢 叫做 扭紋柴 ！
295, 白雪仙 (F/女), 0, 咩話 ？ 扭紋柴 ？
296, 梁醒波 (M/男), 0, 係 ～ 佢 老公 都 咁 叫 佢 ， 重有 假 嘅 ……
297, 白雪仙 (F/女), 0, 冇 人 叫做 扭紋柴 㗎 ！ 你 咪 擺烏龍 噃 ！
298, 梁醒波 (M/男), 0, 成日 話 烏龍 ， 嗱 你 唔 信 ， 等 我 叫 下 佢 畀 你 聽 ！ 橫掂 都 要 問 佢 條件 嘅 ！ 喂 ！ 扭紋柴 呀 ！ 扭紋柴 ！ 喂 ！ 啲 條件 點 呀 ？
299, 白雪仙 (F/女), 0, 扭 咩 紋柴 呀 ， 而家 扭 你 個 頭 呀 ？
300, 梁醒波 (M/男), 0, 噉 你 個 先生 都 係 噉 叫 你 㗎喇嘛 ！
301, 白雪仙 (F/女), 0, 柳雯懷 呀 ！ 扭紋柴 ！
302, 任劍輝 (M/男), 0, 柳雯懷 呀 ！ 話 你 又 試 擺烏龍 嘞 ！
303, 白雪仙 (F/女), 0, 謝師奶 ！ 點 呀 ？
304, 梁醒波 (M/男), 0, 條件 點 呀 ？
305, 白雪仙 (F/女), 0, 嗯 …… 商量 過 嘞 ！ 好 辣 㗎嚊 ！
306, 梁醒波 (M/男), 0, 辣 成 點 呀 ？
307, 任劍輝 (M/男), 0, 辣 一 辣 都 要 應承 㗎嘞 ！
308, 梁醒波 (M/男), 0, 咩 辣 一 辣 都 要 應承 呀 ？ 噉 點 ……
309, 任劍輝 (M/男), 0, 而家 急 於 要 見 阿叔 吖嘛 ！ 噉 …… 同 你 去 㗎嘞吓 ！
310, 白雪仙 (F/女), 0, 應承 㗎喇嘛 ！
311, 梁醒波 (M/男), 0, 應承 ！ 噉 而家 同 佢 去 ， 你 睇 下 隻 丫烏 噉樣 ， 咦呀 ， 點 得 㗎 ！
312, 任劍輝 (M/男), 0, 係 喎 ！ 嗱 我 同 你 去 裝扮 ！ 着 過 啲 衫 就 唔 怕 㗎嘞 ！
313, 白雪仙 (F/女), 0, 好 喇 ！ 嗱 ！ 我 去 嘞 ， 阿姨 ！ 嗱 你 千祈 唔 好 話 畀 阿堂 聽 ， 我 去 做 咩 噃 ！
314, 梁淑卿 (F/女), 0, 得 嘞 ！
315, 梁淑卿 (F/女), 0, 喂 ！ 肥佬 ！ 噉 你哋 喺 邊道 住 㗎 ？
316, 梁醒波 (M/男), 0, 咪 …… 蘭芳街一號 ！
317, 白雪仙 (F/女), 0, 你 有 事 就 去 搵 我 喇 ！
318, 梁醒波 (M/男), 0, 去 喇 ……
319, 梁淑卿 (F/女), 0, 喂 …… 呢 個 仔 唔 愛 嗱 ？
320, 梁醒波 (M/男), 0, 呀 ！ 係 呀 ！ 至 緊要 ！
321, 任劍輝 (M/男), 0, 噉 就 快 啲 喇 ！ 抱 住 佢 ！ 抱 住 佢 ！
322, 梁醒波 (M/男), 0, 我 抱 ？
323, 任劍輝 (M/男), 0, 係 呀 ！ 抵 下 諗 喇 ！
324, 梁醒波 (M/男), 0, 老婆 同 你 租 成 又 要 抱 埋 仔 ！
325, 任劍輝 (M/男), 0, 去 喇 …… 嚟 喇 ！
326, 梁醒波 (M/男), 0, 你 揸 住 嘞 ！ 唏 ！ 真係 ……
327, 梁淑卿 (F/女), 0, 你 好聲 添呀 ！
328, 梁醒波 (M/男), 0, 得 嘞 ！
329, 任劍輝 (M/男), 0, 蘭 呀 ！
330, 女 (F/女), 0, 吓 ？
331, 任劍輝 (M/男), 0, 阿老爺 同 阿契小姐 去 咗 邊處 呀 ？
332, 女 (F/女), 0, 喺 房 ！ 我 而家 叫 佢 出 嚟 咧 ！
333, 梁醒波 (M/男), 0, 喂 …… 唏 ！ 噉 你 眼甘甘 噉 望實 人 做 咩 啫 ？ 呢 個 少奶 嚟呀 ！ 快 啲 叫 少奶 喇 ！
334, 女 (F/女), 0, 哦 ！ 少奶 ！
335, 任劍輝 (M/男), 0, 你 話 畀 老爺 知 ， 我 搵 到 少奶 返 嚟 嘞 ！
336, 女 (F/女), 0, 哦 ！ 我 叫 佢 出 嚟 喇 ！
337, 梁醒波 (M/男), 0, 哼 ！ 欸吔 ！
338, 白雪仙 (F/女), 0, 唓 ！ 噉 眼光光 噉 望 住 我 做 咩 啫 ？
339, 任劍輝 (M/男), 0, 唏 ！ 你 唔 知 嘞 ！ 我 阿叔 個 人 呢 ， 又 諃氣 ， 又 長氣 ！ 每 一 件 事 佢 都 打爛砂盆問到篤 嘅 ！ 噉 我 要 睇真 下 你 ， 諗真 下 ！ 睇 下 點 應付 佢 得 㗎嘛 ！
340, 白雪仙 (F/女), 0, 呀 ！ 噉 唔 係 好 容易 穿煲 ！
341, 梁醒波 (M/男), 0, 係 呀 ！ 佢 係 噉 㗎 ！
342, 白雪仙 (F/女), 0, 哎吔 ！ 唔 好 嘞 ！ 我 就 最 僧 同 嗰 啲 又 長氣 又 諃氣 嘅 人 傾偈 嘅 ！ 嗯 …… 我 唔 制 嘞 ！ 你 搵 過 第 二 個 ！
343, 任劍輝 (M/男), 0, 喂 …… 噉 點 得 呀 ？
344, 梁醒波 (M/男), 0, 係 呀 ！ 喂 ！ 嚟 到 嘞 ！ 噉 又 唔 租 呀嘛 ？
345, 白雪仙 (F/女), 0, 唔 制 嘞 ！
346, 梁醒波 (M/男), 0, 得 得 ， 得 嘞吓 ！
347, 任劍輝 (M/男), 0, 喂 ！
348, 梁醒波 (M/男), 0, 咪 嘈 ！ 我 有 辦法 ！ 唔該 清交 你 嗰 啲 屋租 嚟 ！ 快趣 啲 ！
349, 任劍輝 (M/男), 0, 謝師奶 ！ 大家 幫忙 下 啫 ！ 係 噉喇 ！
350, 梁醒波 (M/男), 0, 係 呀 ！
351, 任劍輝 (M/男), 0, 二叔 ！
352, 張醒非 (M/男), 0, 阿芸 ！
353, 梁醒波 (M/男), 0, 老爺 ！
354, 任劍輝 (M/男), 0, 叫 老爺 喇 ！
355, 梁醒波 (M/男), 0, 呢 個 二老爺 ！
356, 白雪仙 (F/女), 0, 二老爺 ！
357, 張醒非 (M/男), 0, 家嫂 ！ 呀 ？ 呢 個 蘇蝦仔 咁 趣緻 ， 幾 似 你 喎 ！ 阿芸 ！
358, 任劍輝 (M/男), 0, 似 我 咧 ！
359, 梁醒波 (M/男), 0, 似 阿雲 誒 ！
360, 梁醒波 (M/男), 0, 阿老爺 你 今日 啱啱 趕 返嚟 㗎 ？
361, 張醒非 (M/男), 0, 肥佬 ！ 幾 好 吖嘛 ！
362, 梁醒波 (M/男), 0, 吖 ！ 託賴 ， 託賴 ！ 吖 …… 呢 位 ？
363, 張醒非 (M/男), 0, 哦 ！ 等 我 介紹 你 相識 ！ 呢 個 白玉珍 ！ 我 契女 ！
364, 梁醒波 (M/男), 0, 哦 ～ 契小姐 嘞 ！ 梗係 ！
365, 張醒非 (M/男), 0, 叫 聲 阿契嫂 喇 ！
366, 鳳凰女 (F/女), 0, 契嫂 ！
367, 張醒非 (M/男), 0, 呢 個 鄔隆煌 ， 係 我 舊 伙計 嚟   ！ 幫 我 十 幾 年 手 㗎嘞 ！
368, 鳳凰女 (F/女), 0, 鄔生 ！
369, 梁醒波 (M/男), 0, 契小姐 ！
370, 張醒非 (M/男), 0, 呢 一 次 呢 ， 我 本來 就 唔 想 咁 早 返 嚟 嘅 …… 因為 阿玉珍 話 未曾 返 過 唐山 過年 喎 ！ 所以 早 就 早 啲 嚟 喇 ！
371, 張醒非 (M/男), 0, 家嫂 ！ 呢 一 千 文 作為 見面 利是 嘞 ！
372, 任劍輝 (M/男), 0, 多謝 阿二叔 ！
373, 張醒非 (M/男), 0, 我 畀 阿家嫂 㗎喎 ！
374, 任劍輝 (M/男), 0, 我 同 佢 袋 住 先 啫 ！
375, 梁醒波 (M/男), 0, 袋 住 先 咋嘛 ！
376, 張醒非 (M/男), 0, 家嫂 ！ 我 呢 次 安樂 晒 嘞 ！ 我 唔 知 望 阿芸 成家立室 望 咗 幾 耐 ！
377, 梁醒波 (M/男), 0, 係 呀 ！
378, 張醒非 (M/男), 0, 而家 又有 蘇蝦仔 ！ 安樂 晒 嘞 ！
379, 鳳凰女 (F/女), 0, 契爺 ！ 夠鐘 食 藥水 㗎嘞 ！
380, 張醒非 (M/男), 0, 好 ……
381, 張醒非 (M/男), 0, 唏 ！ 真係 論盡 嘞 ！ 我 呢 個 心臟病 染 咗 十 幾 年 ！ 夜 啲 瞓 都 唔 得 嘅 ！ 早 啲 抖 嘞吓 ！
382, 梁醒波 (M/男), 0, 早抖 嘞 ！ 早抖 嘞 ！
383, 張醒非 (M/男), 0, 呀 ！ 阿芸 ！ 你 聽日 同 我 出 啲 請帖 ！ 請 啲 親戚 朋友 嚟 食飯 嘞吓 ！
384, 任劍輝 (M/男), 0, 哦 ……
385, 梁醒波 (M/男), 0, 記 住 喎 ！
386, 任劍輝 (M/男), 0, 嗯 ……
387, 張醒非 (M/男), 0, 早抖 嘞 ！ 家嫂 ！
388, 白雪仙 (F/女), 0, 老爺 ， 早抖 嘞 ！
389, 張醒非 (M/男), 0, 早抖 ……
390, 梁醒波 (M/男), 0, 早抖 ……
391, 梁醒波 (M/男), 0, 哎 ！ 好 嘞 ！ 安樂 晒 嘞 ！
392, 白雪仙 (F/女), 0, 噉 今日 得 咗 喇 ！
393, 任劍輝 (M/男), 0, 得 晒 嘞 ！
394, 梁醒波 (M/男), 0, 過 咗 骨 嘞 ！
395, 白雪仙 (F/女), 0, 我 走 得 喇嘛 ？
396, 梁醒波 (M/男), 0, 走 得 嘞 ！
397, 白雪仙 (F/女), 0, 咪 住 ！ 要 畀 多少 租 嚟 至 得 㗎  ！ 我 一 個 仙 都 未 收 過 㗎噃 ！
398, 梁醒波 (M/男), 0, 哈 ！ 係 要 講 錢 ！
399, 任劍輝 (M/男), 0, 嘩 ！ 乜 斷搶 噉呀 ！
400, 白雪仙 (F/女), 0, 懶 緊張 ！ 實在 呢 啲 係 畀 我 嘅 …… ！
401, 任劍輝 (M/男), 0, 喀 ！ 你 嘅 …… 又 會 ！ 你 係 收租 嘅啫 ！ 你 冇 權 愛 呢 啲 嘅 ！
402, 梁醒波 (M/男), 0, 多少 畀 佢 喇 ！
403, 任劍輝 (M/男), 0, 畀 住 一 百 文 你 先 喇 ！
404, 梁醒波 (M/男), 0, 使 一百 咩 ？
405, 任劍輝 (M/男), 0, 長短後計 喇 ， 誒 ！
406, 白雪仙 (F/女), 0, 死 孤寒 ！
407, 任劍輝 (M/男), 0, 孤寒 ！ 呢 我 同 你 裝扮 呢 ！ 買 埋 咁 多 嘢 ！ 使 咗 好 多 錢 㗎嘞 ！
408, 梁醒波 (M/男), 0, 唔 係 ！
409, 任劍輝 (M/男), 0, 不過 噉 ！ 你 扮 起 上嚟 都 幾 大方 ！ 幾 似 ！
410, 白雪仙 (F/女), 0, 哈 ！ 梗係 喇 ！ 我 舊時 做 歌女 嗰陣 ， high 過 而家 多多 ！
411, 不明 (X/不明), 0, 喂 …… 唔該 你 兩 個 細聲 啲 呀 ！
412, 白雪仙 (F/女), 0, 做 咩 啫 ！
413, 任劍輝 (M/男), 0, 怕 咗 佢 嘞 ！ 送 佢 返去 ！ 肥佬 ！
414, 梁醒波 (M/男), 0, 乜 重 要 我 送 佢 返去 ？
415, 任劍輝 (M/男), 0, 去 喇 ！
416, 梁醒波 (M/男), 0, 佢 自己 唔 知 碇 咩 ？ 你 自己 返 去 喇 ！
417, 白雪仙 (F/女), 0, 唔 送 咪 唔 送 囉 ！ 我 都 費事 同 你 拍拖 呀 ！
418, 任劍輝 (M/男), 0, 喂 …… 聽朝 記 得 一早 返 嚟 返工 呀 ！
419, 白雪仙 (F/女), 0, 得 嘞 ！
420, 梁醒波 (M/男), 0, 早 啲 嚟 呀吓 ！
421, 白雪仙 (F/女), 0, 哼 ！
422, 任劍輝 (M/男), 0, 阿雯 呀 ！
423, 白雪仙 (F/女), 0, 做 咩 呀 ？
424, 任劍輝 (M/男), 0, 你 都 係 唔 好 跙 嘞 ！ 一 朝 一 晚 兩 頭 行 ， 幾 唔 方便 呢 ！ 不如 索性 就 喺 道 住 罷喇 ！ 我 阿叔 就 就嚟 跙 㗎嘞 ！ 噉 我 阿叔 跙 咗 ！ 呢 件 事 咪 完 囉 ！
425, 白雪仙 (F/女), 0, 喂 ！ 我 同 你 講 過 㗎噃 ！ 我 話 租 日 唔 租 夜 㗎噃 ！ 噉 點解 要 監 我 喺 道 住 啫 ？ 哼 ！ 你 唔 好 當 我 係 嗰 啲 唔三唔四 嘅 女人 呀吓 ！
426, 任劍輝 (M/男), 0, 喂 ！ 你 咪 誤會 咋 ！ 我 真係 一 番 好意 㗎噃 ！
427, 白雪仙 (F/女), 0, 好意 添 ！ 你 有心 嘞 ！ 我 一定 要 跙 嘅 ！
428, 任劍輝 (M/男), 0, 喂 ！ 唔 好 跙 咧 ！
429, 白雪仙 (F/女), 0, 喂 ！ 拉手拉腳 做 咩 呀 ？
430, 任劍輝 (M/男), 0, 兩 頭 行 無謂 嘅 ！
431, 白雪仙 (F/女), 0, 你 好 放手 嘞噃 ！ 嗱 ！ 唔 係 我 大聲 嗌 㗎 ！
432, 任劍輝 (M/男), 0, 我 怕 咗 你 嘞 ！ 喂 …… 記得 一早 返 嚟 呀 ！ 哼 ！ 好心就遇雷劈 ！
433, 鳳凰女 (F/女), 1, 低聲 吖  怨>  我 苦 命 ！ 哎 雙親 已 喪 ！ 我 獨 嘆 飄零 ！ 愁 難 罄 ！
434, 鳳凰女 (F/女), 1, 每每 當 夜 靜 ！ 常 自悲 對 月 涕零 ！ 哎 孤衿 冷冷靜 ， 傷心 午夜 怕 鵑聲 ， 心緒 難 寧 ！ 鵑聲 似 笑 ， 笑 我 有 若 流螢隻影 ！
435, 鳳凰女 (F/女), 1, 猶似 衰 柳 遭 風雨 半天 飛 ！ 花絮 鋪 殘 徑 ！ 二 十 歲 囉 ！ 婚約 未曾 定 ！ 安 得 有 個 潘安再世 將 奴 聘 ！
436, 鳳凰女 (F/女), 1, 諧 鴛侶 ， 蓮蒂 並 ！ 郎 憐愛 ， 妾 重 情 ！ 夫妻 相敬 ！ 海枯石爛 ， 心印心 相傾 ！
437, 鳳凰女 (F/女), 1, 一 雙 幸福 佳偶 ！ 共證 ！ 他朝 兩 人 倩影 如 鴛鴦 交頸 ！ 祝 蒼天 庇祐 ！ 天公 相賜 辱 玉郎 同諧 繫 赤繩 ！
438, 任劍輝 (M/男), 0, 契妹 ！
439, 鳳凰女 (F/女), 0, 契哥 ！
440, 任劍輝 (M/男), 0, 喺道 想 心事 呀 ？
441, 鳳凰女 (F/女), 0, 乜 未 抖 咩 ？
442, 任劍輝 (M/男), 0, 哎 ！ 瞓 唔 着 呀 ！
443, 鳳凰女 (F/女), 0, 你 有 心事 呀 ？
444, 任劍輝 (M/男), 0, 就 係 ！ 實在 我 嘅 心事 同 你 大家 都 一樣 誒 ！ 我 同 你 都 呵 算 係 ， 同病相憐 嘞 ！
445, 鳳凰女 (F/女), 0, 契哥 ！ 唔 好 立亂 講 嘢 喇 ！ 畀 人 聽見 有 乜 好 聽 呢 ？ 我 同 你 有 咩 心事 呀 ？ 同病相憐 ！
446, 任劍輝 (M/男), 0, 你 唔 好 呃 我 嘞 ！ 你 求先 唱 嘢 我 聽到 晒 呀 ！ 我 係 知音人 嚟喎 ！ 你 呃 我 唔 到 㗎喎 ！
447, 鳳凰女 (F/女), 0, 哎吔 ！ 原來 你 咁 鬼馬 ， 偷聽 人哋 唱 嘢 ， 唔 睬 你 ！
448, 任劍輝 (M/男), 0, 契妹 呀 ？ 契妹 ！ 契妹 ！ 喂 …… 契妹 ……
449, 鳳凰女 (F/女), 0, 哎吔 …… 唔 好 喇 ！ 擝手擝腳 ！ 畀 人 睇見 有 乜 好 睇 呢 ！
450, 任劍輝 (M/男), 0, 怕 咩 啫 ！
451, 鳳凰女 (F/女), 0, 唔 怕 喎 ！ 契嫂 知道 呀 唔好意思 喇 ！
452, 任劍輝 (M/男), 0, 哼 ！ 更加 唔 使 怕 添喇 ！ 佢 返 …… 佢 返 咗 上樓 瞓覺 喇嘛 ！ 契妹 ！ 我 對 你 ， 真係 一片 真心 㗎 ！
453, 鳳凰女 (F/女), 0, 對 我 一片 真心 ？ 哈 ！ 你 話 你 幾 花心 呢 真係 ！ 老婆 又有 ， 仔 又有 嘞 ！ 都 重 話 對 我 一片 真心 噃 ！
454, 鳳凰女 (F/女), 0, 唔 怪 得 人哋 話 嘞 ！ 男人心就海底針 呀 ！ 費事 同 你 講 ！
455, 任劍輝 (M/男), 0, 喂 …… 契妹 ！ 你 唔 知 得 咁 多 嘢 㗎嘞 ！ 你 估 我 呢 個 咩 老婆 嚟㗎 ！
456, 鳳凰女 (F/女), 0, 老婆 就 老婆 ， 你 咩 老婆 先 得㗎 ！ 你 都 冇 良心 嘅 …… 你 都 ……
457, 任劍輝 (M/男), 0, 我 老實 話 畀 你 聽 吖 ！ 我 老婆 係 ……
458, 梁醒波 (M/男), 0, 喂 …… 少爺 呀 ， 唏 ！ 乜 你 噉 呀 ！ 你 顧 住 你 份 身家 緊要 嚊 ！
459, 鳳凰女 (F/女), 0, 吓 ？ 身家 ！ 咩 身家 啫 ？ 吓 ？
460, 梁醒波 (M/男), 0, 佢 個 老婆 外家頭 嗰道 家財百萬 㗎 ！
461, 任劍輝 (M/男), 0, 係 ……
462, 鳳凰女 (F/女), 0, 哦 ， 噉 就 好 心 生 下 性 喇 ！ 你 個 老婆 又 靚 又 有錢 ！ 咪 咁 心花 先 得 㗎嘛 ！
463, 梁醒波 (M/男), 0, 係 呃 ！ 暇 ！ 噉 你 又 何苦 咁 花心 啫 ！ 呢 你 同 我 又 唔 同 呀 ！ 我 話 晒 都 青頭仔 ， 未 有 老婆 ！
464, 任劍輝 (M/男), 0, 喂 ！ 唓 ！ 你 咁 多 事幹 …… 理 我 咁 多 嘢 做 咩 吖 ！
465, 梁醒波 (M/男), 0, 理 ， 我 知道 就 唔 到 我 理 ！ 暇 ！ 不過 我 噉 做法 都 係 為 你 着想 咋 ！
466, 任劍輝 (M/男), 0, 喂 ！ 重 講 ！ 你 係咪 想 炒魷魚 呀 你 ！
467, 梁醒波 (M/男), 0, 重 咁 大 脾氣 添呀 ？ 不過 我 見 得 少奶 咁 好 人品 ！ 你 敢 花心 對 佢 ， 太過 對 佢 唔 住 嘞 ！
468, 任劍輝 (M/男), 0, 跙 ！ 快 啲 跙 ！
469, 鳳凰女 (F/女), 0, 契哥 ！ 肥佬 呢 一 番 係 金石良言 嚟呀 ！ 咪 噉 先 得 㗎  ！ 真係 ！
470, 梁醒波 (M/男), 0, 呢 ！ 契小姐 都 讚 我 呢 番 金石良言 ！ 吓 ！
471, 任劍輝 (M/男), 0, 喂 ！ 你 而家 係咪 存心 靠害 呀 ！ 烏龍王 ！
472, 梁醒波 (M/男), 0, 唔 係 存心 靠害 ！ 你 唔 知 咁 多 㗎嘞 ！ 阿契小姐 呀 ？ 嗱 ！ 我 又 講 啲 金石良言 你 聽 下 ！
473, 梁醒波 (M/男), 0, 講 到 你 嗰 份 ， 如果 話 要 嫁 呢 ， 你 真係 要 搵 啲 未 有 老婆 嘅 青頭仔 嫁 至 啱 ！ 呢 ！ 即係 我 嗰 鋌 ！ 你 就 最 合 㗎嘞 ！
474, 任劍輝 (M/男), 0, 喂 ！ 你 重 唔 跙 喎 ！
475, 梁醒波 (M/男), 0, 咩 啫 ？
476, 任劍輝 (M/男), 0, 你 走 唔 走 呀 你 ？
477, 梁醒波 (M/男), 0, 咩 走 呀 ？
478, 任劍輝 (M/男), 0, 重 唔 走 吖嗱 ……
479, 梁醒波 (M/男), 0, 你 咩 事 打 我 ……
480, 任劍輝 (M/男), 0, 打 你 ， 打 你 ， 重 唔 走 ！
481, 張醒非 (M/男), 0, 唏 ！ 乜 咁 嘈 呀 ？
482, 梁醒波 (M/男), 0, 阿老爺 ！
483, 張醒非 (M/男), 0, 三更半夜 嘈喧巴閉 ， 重 唔 去 瞓 喎 ！
484, 梁醒波 (M/男), 0, 咪 係 ！ 又 唔 去 瞓 ， 吓 ！ 嘩 ！ 哎吔 ！
485, 張醒非 (M/男), 0, 做 咩 呀 ？
486, 梁醒波 (M/男), 0, 冇 ！ 扭 親 下 啫 ！
487, 張醒非 (M/男), 0, 玉珍 ！
488, 鳳凰女 (F/女), 0, 契爺 ！ 做 咩 呀 ！
489, 張醒非 (M/男), 0, 跟 我 入 嚟 ！
490, 鳳凰女 (F/女), 0, 哦 ！
491, 梁醒波 (M/男), 0, 早抖 ！ 早抖 ！
492, 梁醒波 (M/男), 0, 係 嘞 ！ 瞓 喇 ！ 咁 花心 做 咩 吖 ！ 嘩 ！
493, 張醒非 (M/男), 0, 珍 呀 ！
494, 鳳凰女 (F/女), 0, 吓 ？
495, 張醒非 (M/男), 0, 又試 畀 安眠藥 我 食 喇 ！ 我 想 今晚 唔 食 呀 ， 你 話 好 唔 好 呀 ？
496, 鳳凰女 (F/女), 0, 好 ！ 其實 安眠藥 唔 食 就 最好 喇 ！ 食 得 多 呀 ， 對 個 心臟 好 冇 益 㗎 ！
497, 張醒非 (M/男), 0, 係 囉 ！ 我 想 試 下 今晚 唔 食 ！ 睇 下 瞓 唔 瞓 得 着 啫 ！
498, 鳳凰女 (F/女), 0, 你 去 抖 吖 ！ 你 去 抖 吖 ！
499, 張醒非 (M/男), 0, 哦 ！
500, 鳳凰女 (F/女), 0, 呀 ， 契爺 呀 ？ 你 頭先 咪 叫 我 嘅 …… 有 咩 事 呀 ？
501, 張醒非 (M/男), 0, 冇 ！ 我 就 因為 呢 件 事幹 ， 問 下 你 啫 ！
502, 鳳凰女 (F/女), 0, 你 都 早抖 嘞 ！
503, 張醒非 (M/男), 0, 我 抖 㗎 嘞 ！ 我 睇完 阿夢芸 交數 畀 我 之後 呢 ， 我 就 休息 㗎嘞 ！
504, 鳳凰女 (F/女), 0, 早抖 ！
505, 張醒非 (M/男), 0, 哦 ！ 你 瞓 喇 ！
506, 任劍輝 (M/男), 0, 烏龍王 ！ 你 分明 係 攞 我 景 喎 ！
507, 梁醒波 (M/男), 0, 咩 攞景 呀 ？
508, 任劍輝 (M/男), 0, 我 追求 契妹 ！ 你 就 從中 破壞 ！ 你 想 點 呀 ？
509, 梁醒波 (M/男), 0, 哈 ！ 我 見 你 而家 ， 咪 算 係 有 咗 家室 嘅 人 喇 ！ 噉 又 無謂 咁 花心 喇嘛 ！ 噉 又 邊 有 破壞 你 啫 ？
510, 任劍輝 (M/男), 0, 我 點算 係 有 家室 呢 ， 呢 個 老婆 租 返嚟 ， 租 日 㗎嘛 ！ 你 知 㗎 ！
511, 梁醒波 (M/男), 0, 我 知 ！ 咩 唔 知 呀 ？ 唔 知 就 好笑 ！ 哈 …… 我 冇 講 你 咩 閒話 噃 ！ 不過 我 唔 想 你 噉 做法 噉啫 ！ 噉 就算 得 破壞 咩 ？
512, 任劍輝 (M/男), 0, 呢 個 老婆 千 日 都 係 租 返 嘞㗎嘛 ！ 結果 駒 要 跙 㗎嘛 ！ 佢 跙 咗 我 要 唔 要 置家 吖 ？ 哼 ！ 喺道 嚟 搞鬼 ！
513, 梁醒波 (M/男), 0, 噉 就 要 呀 ！
514, 梁醒波 (M/男), 0, …… 唔 好 諗 咁 多 嘞 ， 少爺 ， 諗嚟諗去 ， 到底 到底 你 嗰 個 契妹 ， 都 係 讓 畀 我 烏龍王 ， 就 對 你 有利 ！
515, 梁醒波 (M/男), 0, 咧 ， 你 再 噉 追求 落去 呢 ， 你 嗰 槓 嘢 就 實 穿 ！ 一 穿 穿 咗 呢 ， 你 嗰 個 阿叔 嗰 副 身家 就 唔 畀 你 ！ 你 諗真 至 好 呀 ！ 唔 係 嚇 你 呀 ！
516, 任劍輝 (M/男), 0, 我 為 咗 愛情 呀 ？ 咪 嘢 我 都 可以 犧牲 呀 ！ 至多 我 咪 唔 愛 份 身家 ！
517, 梁醒波 (M/男), 0, 哼 ！ 蠢 得 咁 交關 ！ 哼 ……
518, 張醒非 (M/男), 0, 夢芸 ！ 開門 ！
519, 任劍輝 (M/男), 0, 哦 ！ 嚟 ！ 唓 ！ 做 咩 啫 ！ 哦 ！ 就 嚟 就 嚟 ！
520, 張醒非 (M/男), 0, 夢芸 ！
521, 任劍輝 (M/男), 0, 嚟 ……
522, 張醒非 (M/男), 0, 夢芸 開門 ！
523, 任劍輝 (M/男), 0, 呵 ！ 二叔 ！
524, 張醒非 (M/男), 0, 咁 耐 至 開門 嘅 ……
525, 任劍輝 (M/男), 0, 誒 …… 重 未 抖 呀 ？
526, 張醒非 (M/男), 0, 係 …… 咦 ！ 家嫂 呢 ？
527, 任劍輝 (M/男), 0, 佢 ？ 佢 誒 …… 佢 同 阿蘇蝦 喺 沖涼房 沖 緊 涼 呀 ！
528, 張醒非 (M/男), 0, 咁 夜 同 蘇蝦 沖涼 ？
529, 任劍輝 (M/男), 0, 係 …… 佢 習慣 咗 㗎嘞 ！
530, 張醒非 (M/男), 0, 家嫂 ！ 咁 夜 同 蘇蝦仔 沖涼 ？
531, 梁醒波 (M/男), 0, 呀 ？ 呀 ！ 係 呀 ！ 係 呀 ！ 沖涼 ！ 同 阿蘇仔 沖涼 ！ 咪 嘈 ！ 沖白白 呀 ……
532, 張醒非 (M/男), 0, 我 至 鍾意 睇 蘇蝦仔 沖涼 㗎嘞 ！ 我 入去 睇 下 得 ！
533, 任劍輝 (M/男), 0, 阿二叔 呀 ？ 你 唔 好 入 去 呀 ！
534, 張醒非 (M/男), 0, 點解 呀 ？
535, 任劍輝 (M/男), 0, 阿蘇蝦 唔 鐘意 生暴人 睇 佢 沖涼 㗎 ！
536, 張醒非 (M/男), 0, 邊個 話 㗎 ？
537, 任劍輝 (M/男), 0, 佢 話 㗎囉 ！
538, 張醒非 (M/男), 0, 吓 ？ 蘇蝦 話 嘅 …… ？
539, 任劍輝 (M/男), 0, 呀 ， 唔 係 ！ 蘇蝦 個 老母 話 嘅 ！
540, 梁醒波 (M/男), 0, 唔 好 嘈 ……
541, 張醒非 (M/男), 0, 家嫂 ！ 我 入 嚟 睇 下 蘇蝦仔 咧 ！
542, 梁醒波 (M/男), 0, 唔 怕 ！ 蘇仔 你 唔 使 怕 ！ 阿叔公 係 噉 話 咋 ， 佢 唔 會 入 嚟 睇 你 沖涼 嘅 ！
543, 任劍輝 (M/男), 0, 二叔 ！ 聽見 生暴聲 都 唔 得 呀 ！
544, 張醒非 (M/男), 0, 係 噃 ！
545, 張醒非 (M/男), 0, 夢芸 ！ 乜 蘇蝦仔 喊 啲 噉 嘅 聲 嘅 ……
546, 任劍輝 (M/男), 0, 係 ！ 蘇蝦 喊 ！ 穌蝦 係 噉 聲 㗎 ！
547, 張醒非 (M/男), 0, 喊 啲 聲 咁 老 嘅 ……
548, 任劍輝 (M/男), 0, 係 ！ 佢 …… 佢 先 幾 日 傷風 呀 ！ 噉 咪 聲 都 變 埋 囉 ！
549, 張醒非 (M/男), 0, 係 嘅 …… 我 都 唔 睇 佢 嘞 ！ 唔 好 畀 啲 風 吹 親 佢 添 ！
550, 任劍輝 (M/男), 0, 係 呀 ！ 唔 係 開門 就 攝 親 佢 㗎 ！ 嗰陣 不得了 呀 ！
551, 張醒非 (M/男), 0, 夢芸 ！
552, 任劍輝 (M/男), 0, 吓 ？
553, 張醒非 (M/男), 0, 跟 我 嚟 睇 啲 數 ！
554, 任劍輝 (M/男), 0, 哦 ……
555, 梁醒波 (M/男), 0, 唏 ……
556, 張醒非 (M/男), 0, 夢芸 ！
557, 任劍輝 (M/男), 0, 阿二叔 ！
558, 張醒非 (M/男), 0, 家嫂 呢 ？
559, 任劍輝 (M/男), 0, 吓 ？ 喺 樓 啩 ？
560, 張醒非 (M/男), 0, 喺 樓 呀 ？
561, 任劍輝 (M/男), 0, 係 ！
562, 張醒非 (M/男), 0, 烏龍王 ！ 烏龍王 ！
563, 梁醒波 (M/男), 0, 呀 ， 少爺 呀 ？ 喔 ！ 呀 ， 老爺 呀嘛 ？
564, 張醒非 (M/男), 0, 上 樓上 ， 叫 家嫂 抱 蘇蝦 落 嚟 ！
565, 梁醒波 (M/男), 0, 吓 ！ 咩 叫 蘇蝦 抱 家嫂 落 嚟 ！
566, 張醒非 (M/男), 0, 咩 叫 蘇蝦 抱 家嫂 落 嚟 呀 ！ 叫 家嫂 抱 蘇蝦 落 嚟 ！
567, 梁醒波 (M/男), 0, 哦 ！ 幾 時 呀 ？
568, 任劍輝 (M/男), 0, 而家陣 呀 ！
569, 梁醒波 (M/男), 0, 哦 ～ 而家陣 ！ 而家陣 呀 ！
570, 張醒非 (M/男), 0, 去 ！
571, 梁醒波 (M/男), 0, 哦 ！ 去 喇 ！
572, 任劍輝 (M/男), 0, 呀 ， 二叔 ， 抱 阿蘇蝦 落 嚟 做 咩 呀 ？
573, 張醒非 (M/男), 0, 嗯 ？ 抱 蘇蝦 落 嚟 睇 下 好 出奇 咩 ？ 大驚小怪 嘅 ， 你 都 ！
574, 鳳凰女 (F/女), 0, 人哋 契哥 呀 ， 都 唔 知 幾 惜 個 仔 嘅 ， 抱 下 都 驚 蝕底 嘛 ， 呵 ？
575, 張醒非 (M/男), 0, 笑話 ！ 佢 都 過契 畀 過 我 嘞 ！ 佢 個 仔 即係 我 個 孫 啫 ！ 唔通 我 唔 疼惜 佢 呀 ？ 我 咁 遠 返 嘞 ， 都 係 因為 佢 㗎咋噃 ！
576, 白雪仙 (F/女), 0, 老爺 ！
577, 張醒非 (M/男), 0, 家嫂 ！
578, 白雪仙 (F/女), 0, 叫 我 落 嚟 有 咩 事 呀 ？
579, 張醒非 (M/男), 0, 冇 …… 尋晚 阿蘇蝦 傷風 係咪 呀 ？
580, 白雪仙 (F/女), 0, 唔 係 呃 ！
581, 任劍輝 (M/男), 0, 係 ！ 乜 唔 係 呀 ？ 係 …… 傷風 ……
582, 白雪仙 (F/女), 0, 係 ……
583, 梁醒波 (M/男), 0, 傷 過 風 嚟㗎嘞 ！
584, 白雪仙 (F/女), 0, 先 嗰 兩 日 啫 ！ 都 …… 好 返 嘞 ！
585, 張醒非 (M/男), 0, 哦 ～ 好 返 嘞咩 ？ 哦 ！ 畀 我 抱 下 吖 ！ 家嫂 ！
586, 張醒非 (M/男), 0, 鶯姑 …… 越 睇 越 似 阿雲 喎 ！
587, 張醒非 (M/男), 0, 哈 ……
588, 張醒非 (M/男), 0, 夢雲 呀 ？ 你 寫信 話 我 知 ， 個 細路哥 出世 三四 個 月 ， 而家 好似 正話 出世 噉嘅 ……
589, 鳳凰女 (F/女), 0, 睇 吓 ？ 係 噃 ！ 直頭 係 未 滿月 嘅 細路哥 一樣 ！
590, 張醒非 (M/男), 0, 係 囉 ！ 係 囉 ！ 點解 呀 ， 夢芸 ！
591, 任劍輝 (M/男), 0, 吓 ？
592, 張醒非 (M/男), 0, 夢雲 ！ 我 問 你 點解 呀 ！ 乜 你 唔 答 我 呀 ？ 你 呀 ！
593, 任劍輝 (M/男), 0, 蘇蝦 吖嘛 ！
594, 張醒非 (M/男), 0, 係 ！
595, 任劍輝 (M/男), 0, 阿蘇蝦 ……
596, 梁醒波 (M/男), 0, 唔 足月 出世 嘅 細蚊仔 係 奀瘦 啲 㗎嘞 ！
597, 張醒非 (M/男), 0, 吓 ？ 烏龍王 ！ 你 點 知 呀 你 呀 ？
598, 梁醒波 (M/男), 0, 哦 ！ 咪 又 係 ， 呀 少爺 話 我 聽 㗎喇 ！
599, 任劍輝 (M/男), 0, 我 …… 我 講 佢 知 嘅 …… 佢 出世 嗰陣 呀 ， 得 兩 磅 半 重 㗎 咋 ， 呵 ？
600, 梁醒波 (M/男), 0, 係 ……
601, 白雪仙 (F/女), 0, 係 呀 ……
602, 張醒非 (M/男), 0, 唏 ！ 你 兩 個 周身 論盡 ， 完全 都 唔 識 得 理 細路哥 嘅 ……
603, 張醒非 (M/男), 0, 阿珍 ！ 你 有 醫學 嘅 常識 ， 我 交 阿蘇蝦 畀 你 同 我 打理 好 唔 好 呀 ？
604, 鳳凰女 (F/女), 0, 交 畀 我 湊 呀 ？
605, 張醒非 (M/男), 0, 係 ！
606, 鳳凰女 (F/女), 0, 交 畀 我 湊 都 得 ！ 不過 我 有 條件 㗎噃 ！
607, 張醒非 (M/男), 0, 有 咩 條件 呀 ， 玉珍 ！
608, 鳳凰女 (F/女), 0, 嗱 ！ 你 交 得 個 細路哥 畀 我 湊 㗎 ！ 噉 我 就 梗 要 負責 㗎 ！
609, 張醒非 (M/男), 0, 噉 梗係 喇 ！
610, 鳳凰女 (F/女), 0, 即係 在 我 未 許可 之前 ， 任何 邊 一 個 都 唔 能夠 抱 佢 㗎噃 ！ 若果 唔 係 ， 我 就 唔 敢 負責 呀 ！
611, 張醒非 (M/男), 0, 唏 ！ 我 交 畀 過 你 呀 ， 梗係 你 喇 ！ 負責 吖嘛 ！ 抱 入去 喇 ……
612, 鳳凰女 (F/女), 0, 噉 我 抱 ……
613, 梁醒波 (M/男), 0, 哈 ！ 哎吔 ！
614, 梁醒波 (M/男), 0, 吖 ！ 喺 嘞 ！
615, 白雪仙 (F/女), 0, 喂 …… 噉 點 呀 ？
616, 梁醒波 (M/男), 0, 唔 怕 嘅 ， 唔 好 咁 大聲 喇 ！ 唔 怕 嘅 ！ 你 放心 喇 ！
617, 鄭惠森 (M/男), 0, 哦 …… 阿姨 ……
618, 梁淑卿 (F/女), 0, 咩 ……
619, 鄭惠森 (M/男), 0, 恭喜 …… 你 發 咗 好 多 新年財 吖嘛 ！
620, 梁淑卿 (F/女), 0, 個個 都 學 你 咁 爛賭 咩 ？
621, 鄭惠森 (M/男), 0, 阿雯 呀 ……
622, 鄭惠森 (M/男), 0, 嗯 ？ 阿雯 呢 ？ 姨 ？
623, 梁淑卿 (F/女), 0, 你 搵 阿雯 做 咩 呀 ？ 阿雯 唔 喺 處 ！
624, 鄭惠森 (M/男), 0, 去 咗 邊處 呀 ？
625, 梁淑卿 (F/女), 0, 我 點 知 呀 ？
626, 鄭惠森 (M/男), 0, 唔 係 呀 ， 我 問 你 呀 ， 佢 蘇 咗 未 呀 ？
627, 梁淑卿 (F/女), 0, 蘇 就 蘇 咗 嘞 ！ 你 往日 咁 耐 都 唔 返 嚟 ， 而家 返 嚟 咁 心急 搵 佢 ……
628, 鄭惠森 (M/男), 0, 爸爸 同 媽 肯 應承 原諒 我 呃 ！ 佢 重 唔 嫌棄 阿雯 做 過 歌女 添噃 ！ 佢 知道 阿雯 有 身己 ， 佢話 要 接 佢 返 去 喎 ！
629, 鄭惠森 (M/男), 0, 噉 我 爸爸 就 大把 錢 嘅 ， 噉 如果 我哋 返 得 屋企 ， 咪 等如 發 咗 財 ！
630, 梁淑卿 (F/女), 0, 噉 你 爸爸 媽媽 幾 時 嚟 呀 ？
631, 鄭惠森 (M/男), 0, 佢 就 嚟 㗎嘞 ！ 呀 ！ 係 囉 ！ 噉 阿文 又 唔 响 處 ， 噉 點樣 呢 ？ 阿姨 ……
632, 梁淑卿 (F/女), 0, 噉 喇 ！ 你 喺 處 等 你 爸爸 媽媽 ， 我 就 即管 去 搵 阿雯 ， 睇 下 喺 唔 喺 道 喇 ！
633, 任劍輝 (M/男), 0, 咁 少 事 使乜 咁 嬲 呢 ？
634, 白雪仙 (F/女), 0, 哼 ！ 你 就 話 少 事 囉 ！ 噉 點解 我 個 仔 要 畀 人 湊 得㗎 ！ 噉 我 夜晚 返 屋企 離開 我 就 點 得 吖 ！
635, 任劍輝 (M/男), 0, 而家 唔 係 愛 咗 你 㗎嘛 ！ 我 阿叔 惜 佢 至 係 噉 咋 ！
636, 梁醒波 (M/男), 0, 喂 ！ 呢 個 時候 點解 要 噉 啫 ？ 你 唔 使 畀 人工 ， 有 私家 看護 同 你 湊仔 喎 ， 何樂不為 呢 你 ！
637, 白雪仙 (F/女), 0, 我 唔 鍾意 呀 ！ 點 似 我 自己 湊 返 咁 好 呀 ？
638, 梁醒波 (M/男), 0, 攞 嚟 講 ！
639, 白雪仙 (F/女), 0, 我 唔 理 你 呀 ， 你 扐 返 嚟 我 呀 ！
640, 任劍輝 (M/男), 0, 我 即刻 啲 攞 得 返嚟 畀 你 呀 ？ 你 畀 時候 我 想 辦法 得 㗎嘛 ！
641, 梁醒波 (M/男), 0, 唔 好 嘈 嘞 唔 好 嘈 嘞 ， 想 辦法 攞 返嚟 你 自己 湊 嘞 ！ 好 嘞啩 ！
642, 任劍輝 (M/男), 0, 唔 好 嘈 呀吓 ！
643, 梁醒波 (M/男), 0, 重 要 攞 返 仔 添吓嘛 ！ 你 夜 啲 喇 ！ 哈 ！ 真係 ！
644, 任劍輝 (M/男), 0, 阿雯 ！ 我 唔該 你 嘞 ！ 唔 好 咁 丟橋扭擰 嘞 ！
645, 梁淑卿 (F/女), 0, 咩 ～ 丟橋扭擰 啫 ？ 唔 同 佢 有 福 都 唔 享 咩 ？
646, 梁醒波 (M/男), 0, 一日 都 係 至 衰 你 呀 ！ 你 走 嚟 通知 佢 做 咩 嘢 得 㗎 ！
647, 梁淑卿 (F/女), 0, 哈 ！ 你 又 夠 唔 化 囉 ！ 你 鬧 我 做 咩 啫 ？
648, 梁醒波 (M/男), 0, 係 鬧 你 呀 ！ 一日 都 係 你 搞風搞雨 ！ 吓 ！ 如果 唔 係 ， 呢 檔 攤 唔 使 喎 ！
649, 白雪仙 (F/女), 0, 喂 …… 肥佬 ， 你 唔 好 嘈 嘞噃 ！ 你 畀 唔 畀 返 個 仔 我 吖 ！
650, 梁醒波 (M/男), 0, 點 畀 得 個 仔 你 ？
651, 白雪仙 (F/女), 0, 我 自己 唔 曉 攞 呀 ？
652, 梁醒波 (M/男), 0, 咩 攞 呀 ？
653, 任劍輝 (M/男), 0, 喂 …… 噉 點 呀 ？
654, 梁醒波 (M/男), 0, 死 嘞 ！
655, 梁醒波 (M/男), 0, 你 追 住 佢 喇 ！
656, 任劍輝 (M/男), 0, 喂 ！ 阿雯 ！ 雯 呀 ！
657, 梁醒波 (M/男), 0, 喂 …… 你 噉樣 搞 唔 掂 ……
658, 白雪仙 (F/女), 0, 你 …… 放手 呀 ！
659, 梁醒波 (M/男), 0, 放 咩 手 呀 ？
660, 白雪仙 (F/女), 0, 揸 住 佢 ！
661, 白雪仙 (F/女), 0, 你 唔 放手 我 嗌 㗎 ！ 我 嗌 㗎嘞 ， 嗱 ！
662, 梁醒波 (M/男), 0, 喂 …… 阿扭紋柴 ……
663, 梁淑卿 (F/女), 0, 喂喂 ， 唔 去 得 ！ 唔 去 得 ！
664, 鳳凰女 (F/女), 0, 誒 ！ 契嫂 ！ 做 乜 抱 起 佢 呀 ？
665, 白雪仙 (F/女), 0, 哦 ～ 冇 ！ 我 抱 佢 出去 玩 下 之嘛 ！
666, 鳳凰女 (F/女), 0, 抱 佢 出去 添呀 ？ 唔 好 嘞 ！ 咁 凍 ！ 由 得 佢 喺 裡便 瞓 喇 ， 哈 ！
667, 白雪仙 (F/女), 0, 唓 ！ 噉 唔通 我 係 佢 個 老母 ， 我 抱 下 佢 都 唔 得 咩 ？
668, 鳳凰女 (F/女), 0, 契嫂 ！ 點解 你 噉 嘅 態度 嘅啫 ！ 雖然 係 你 個 仔 ， 但係 我 噉樣 做法 ， 係 為 佢 健康 問題 着想 咋噃 ！ 放 返 低 佢 吖 ！
669, 白雪仙 (F/女), 0, 唓 ！ 我 鍾意 抱 下 佢 呃 ！
670, 鳳凰女 (F/女), 0, 乜 你 噉 嘅啫 ？ 噉 你 都 聽見 契爺 講 過 㗎喇 ！ 如果 冇 我 嘅 命令 ， 就算 你 都 不 能夠 抱 㗎噃 ！
671, 白雪仙 (F/女), 0, 哈 ！ 你 就 夠 冇 規矩 嘞噃 ！ 噉 我 鍾意 抱 佢 就 抱 喇嘛 ！ 你 做 咩 啫 ？
672, 鳳凰女 (F/女), 0, 我 有 權 唔 畀 你 抱 佢 出去 㗎 ！
673, 白雪仙 (F/女), 0, 係 要 抱 呀 ！
674, 鳳凰女 (F/女), 0, 我 係 唔 畀 你 抱 呀 ！
675, 梁醒波 (M/男), 0, 喂 ！ 如果 噉 搞 法 ……
676, 梁淑卿 (F/女), 0, 唔 得 ……
677, 梁淑卿 (F/女), 0, 阿雯 ！ 你 顧 住 嚇 親 蘇蝦 呀 ！
678, 梁醒波 (M/男), 0, 由 佢 ， 由 佢 搶開 兩邊 都 好 嘅 ！
679, 任劍輝 (M/男), 0, 你 咪 由 得 佢 囉 ！
680, 鳳凰女 (F/女), 0, 阿蘭 呀 ！ 快 啲 叫 老爺 出 嚟 ！
681, 梁醒波 (M/男), 0, 喂 ！ 實 係 有 看護 同 你 湊 ， 何樂不為 呢 ？ 噉 你 點解 要 自己 ……
682, 白雪仙 (F/女), 0, 我 唔 鍾意 呃 ！
683, 梁醒波 (M/男), 0, 扐 返 嚟 喇 ！ 唔該 你 ！
684, 梁醒波 (M/男), 0, 弊 嘞 ， 呢 次 ！
685, 眾 (X/不明), 0, 老爺 ！
686, 張醒非 (M/男), 0, 咩 事 呀 ， 玉珍 ？
687, 鳳凰女 (F/女), 0, 呢 ！ 契嫂 囉 ！ 係 都 要 抱 返 個 細路哥 自己 湊 喎 ！ 我 叫 佢 唔 好 㗎嘞 ！ 佢 係 都 要 嘞 ！ 噉 點 先 得 㗎 ！
688, 梁醒波 (M/男), 0, 無謂 呀 ， 真係 ！
689, 張醒非 (M/男), 0, 阿家嫂 ， 你 唔 啱 嚊 ！ 我 話 呢 個 蘇蝦 交 畀 阿玉珍 湊 吖嘛 ！ 你 抱 親 佢 出嚟 ， 容 乜 易 嚇 親 佢 㗎 ？
690, 白雪仙 (F/女), 0, 老爺 ！ 我 話 畀 你 聽 都 唔 怕 嘞 ！ 實在 ……
691, 梁醒波 (M/男), 0, 乞嗤 ！
692, 任劍輝 (M/男), 0, 重 講 咁 多 嘢 做 咩 呀 ？
693, 張醒非 (M/男), 0, 唔 使 講 嘞 ！ 總之 係 你 唔 啱 ！ 阿玉珍 ， 抱 返 個 蘇蝦 返 入去 ！
694, 梁淑卿 (F/女), 0, 阿老伯 ！ 呢 個 蘇蝦 係 我哋 阿雯 㗎嘛 ！
695, 張醒非 (M/男), 0, 烏龍王 ！ 呢 個 邊個 嚟㗎 ？
696, 梁醒波 (M/男), 0, 邊個 呀 ？
697, 梁醒波 (M/男), 0, 哦 ～ 呢 個 咪 少奶 嘅 親戚 嚟吖嘛 ！ 親戚 嘞嘅 ！
698, 張醒非 (M/男), 0, 哦 ～ 親戚 吓嘛 ！
699, 張醒非 (M/男), 0, 阿珍 ！ 抱 返 個 蘇蝦 入去 ！
700, 梁醒波 (M/男), 0, 畀 佢 抱 返 喇 ！
701, 梁醒波 (M/男), 0, 安樂 晒 ！
702, 白雪仙 (F/女), 0, 哼 ！ 呢 次 就 畀 你 累 到 我 嘞 ！ 我 冇 咗 個 仔 ， 點 返 去 邊個 老公 吖 ？
703, 梁淑卿 (F/女), 0, 阿雯 ！ 唔 得 㗎 ！ 阿堂 喺 屋企 等 咗 你 好 耐 㗎嘞 ！ 你你 去 喇 ！
704, 白雪仙 (F/女), 0, 噉 點 啫 ？
705, 梁醒波 (M/男), 0, 我哋 就 安樂 嘞 ！
706, 白雪仙 (F/女), 0, 安樂 …… 呀 ！ 啱 嘞 ！ 我 唔 理 你 咁 多 ， 我 一於 要 你 肥佬 同埋 我 一齊 返 去 ， 若果 我 老公 問 起 上嚟 ， 我 要 你 做 證人 ！ 點 呀 ！
707, 梁淑卿 (F/女), 0, 係 嘞 ！ 要 拉 佢 返去 ！
708, 梁醒波 (M/男), 0, 唔 得 ……
709, 任劍輝 (M/男), 0, 你 同 佢 去 喇 ！
710, 梁醒波 (M/男), 0, 嘩 ！ 同 佢 去 喎 ！ 佢 個 先生 呀 ， 都 唔 係 人 噉 品 嘅 ， 容 乜 易 畀 佢 揼腍 嚟囉 ！
711, 白雪仙 (F/女), 0, 我 唔 理 你 咁 多 ……
712, 任劍輝 (M/男), 0, 你 慌 佢 食 咗 你 咩 ？
713, 梁醒波 (M/男), 0, 唔 去 …… 唔 去 得 㗎 ， 暇 ！
714, 任劍輝 (M/男), 0, 去 喇 ……
715, 梁醒波 (M/男), 0, 喂 …… 你 噉樣 拉 我 法 嚟 做 咩 嘢 啫 ？ 喂 ！ 唔 好 呀 ！ 謝師奶 ！ 唔 好 呀 ！ 你 唔 好 撳 鐘 呀 ， 我 唔 入 得 去 嘅 ……
716, 白雪仙 (F/女), 0, 點解 你 唔 入 得 去 呀 ？
717, 梁醒波 (M/男), 0, 你哋 謝先生 咁 惡 ， 容 乜 易 揼 我 一身 都 有 之 㗎 ！ 你 做 下 好心 ， 畀 我 走 嘞 ！
718, 白雪仙 (F/女), 0, 走 呀 ！ 你 就 想 呀 你 ！ 個 仔 又 唔 畀 得 返 我 ， 你 又 唔 肯 同 我 返 嚟 話 畀 我 老公 聽 ， 我 搞 唔 掂 呀 我 ！ 我 唔 理 你 ！ 一於 要 入 去 ，
719, 梁醒波 (M/男), 0, 唔 係 咧 ！ 我 入 去 都 唔 得 㗎 ！
720, 白雪仙 (F/女), 0, 哦 ！ 唔 得 點 得 ……
721, 梁淑卿 (F/女), 0, 你 有 乜 辦法 搞掂 佢 先 得 㗎 ！
722, 梁醒波 (M/男), 0, 我 係 神仙 咩 ？
723, 梁淑卿 (F/女), 0, 你 咁 多 計 ！ 你 想 下 喇 ！
724, 梁醒波 (M/男), 0, 多 咩 計 啫 ？
725, 馮惠文 (F/女), 0, 鄔生 ！
726, 梁醒波 (M/男), 0, 呀 ！ 二嬸 ！
727, 馮惠文 (F/女), 0, 啱 嘞 ！ 你 入 嚟 我 處 ， 我 畀 噉 啲 租 你 吖 ！
728, 梁醒波 (M/男), 0, 哦 …… 好 喇 ！
729, 梁醒波 (M/男), 0, 噉 嘞 噉 嘞 …… 唔 係 嘞 …… 入 去 我 就 唔 入 嘞 ！
730, 梁醒波 (M/男), 0, 你 過 嚟 隔籬 坐 下 ！ 我 同 你 諗通 佢 吖 ， 至多 ！ 嚟 ……
731, 梁醒波 (M/男), 0, 嚟 喇 ！
732, 馮惠文 (F/女), 0, 你哋 隨便 請 坐 ！ 我 攞 啲 租 你 呀吓 ！
733, 梁醒波 (M/男), 0, 好 喇 ……
734, 白雪仙 (F/女), 0, 喂 ！ 點 啫 ？
735, 梁醒波 (M/男), 0, 坐 一陣 喇 ！ 唔該 你 咪 嘈 嘞 ！ 等 我 清清靜靜 同 你 諗 下 嘞 ！
736, 白雪仙 (F/女), 0, 快 啲 嘞吓 ！
737, 梁醒波 (M/男), 0, 坐 嘞 ！ 誒 ！
738, 梁淑卿 (F/女), 0, 諗 到 未 呀 ？
739, 白雪仙 (F/女), 0, 點 呀 ？
740, 梁醒波 (M/男), 0, 你 估 我 係 神仙 咩 ？ 坐 陣 喇 ！
741, 梁醒波 (M/男), 0, 有 嘞 有 嘞 有 辦法 ！ 你哋 坐 一陣 ， 我 即刻 有 辦法 呀吓 ！
742, 梁淑卿 (F/女), 0, 烏龍王 呢 ， 又 唔 知 扭 咩 六壬 嘞 ！
743, 白雪仙 (F/女), 0, 扭 咩 六壬 吖 ！ 佢 入 去 收租 就 真 ！ 唏 ！ 畀 佢 累死 我 嘞 ！
744, 梁淑卿 (F/女), 0, 阿雯 呀 ， 我 話 畀 你 聽 吖 ！ 阿堂 嘅 父母 呀 ？ 呢 次 真係 完全 為 你 個 仔 ， 然後 至 肯 回心轉意 㗎咋 ！
745, 白雪仙 (F/女), 0, 噉 唔 係 ！ 咩 都 整定 嘅 ！ 早 知 就 唔 使 搞 成 噉 嘞 ！ 總之 就 命招 㗎喇 ！
746, 梁醒波 (M/男), 0, 仔 嘞 仔 嘞 ！ 呢 啲 就 係 辦法 嘞 ！ 嚟 吖 ！ 抱 住 佢 先 嘞 ！ 唔 使 諗 㗎嘞 ！
747, 梁醒波 (M/男), 0, 我 同 阿二嬸 借 ， 就 借 住 佢 嚟 頂 住 一陣 當 先 喇 ！ 去 喇 ！ 蘇蝦仔 個個 都 咁 上下 樣 ， 冇 式 認 㗎嘞 ， 嘞吖 ！
748, 白雪仙 (F/女), 0, 點 啫 ！ 姨 ！
749, 梁淑卿 (F/女), 0, 你 而家 有 咩 點 啫 ？ 橫掂 阿堂 圖 未曾 見 過 蘇蝦仔 面 嘅 …… 過 一 過骨 先 喇 ！
750, 梁醒波 (M/男), 0, 過咗海就神仙 㗎嘞 ！ 嚟 喇 ！
751, 馮惠文 (F/女), 0, 夠 時候 食 奶 ， 我 餵飽 佢 先 喇 ！
752, 梁醒波 (M/男), 0, 喂喂 …… 等 我 餵 喇 ！
753, 馮惠文 (F/女), 0, 吓 ？ 你 餵 ？
754, 梁醒波 (M/男), 0, 唔 係 呀 ！ 我 叫 ……
755, 白雪仙 (F/女), 0, 你 噏 咩 呀 ， 又 ……
756, 梁醒波 (M/男), 0, 我 叫 佢哋 餵 就 得 㗎喇 ！
757, 梁醒波 (M/男), 0, 去 …… 嘞 ， 返 過去 嘞 ！ 唏 ！
758, 馮惠文 (F/女), 0, 喂 ！ 借 幾 耐 㗎 ！
759, 梁醒波 (M/男), 0, 哦 ～ 借 一陣間 ， 一陣間 得 㗎嘞 ， 吓 ！
760, 林甦 (M/男), 0, 堂 ！ 點解 咁 耐 都 未 返 㗎 ？
761, 甘露 (F/女), 0, 係 囉 ！ 乜 咁 耐 㗎 ！
762, 鄭惠森 (M/男), 0, 就 返 㗎嘞 ！
763, 鄭惠森 (M/男), 0, 呀 ！ 而家 返 嘞嘞 ！
764, 鄭惠森 (M/男), 0, 唏 ！ 雯 ！ 你 返 嚟 啱 嘞 ！ 你 去 邊處 嚟 呀 ？ 爸爸 媽媽 等 你 好 耐 嘞 ！ 重 嬲 ？ 嬲 咩 啫 ？ 入去 見見 爸爸 媽媽 喇 ！ 去 喇 ！
765, 鄭惠森 (M/男), 0, 爸爸 ！ 媽 ！ 阿雯 呀 ！
766, 鄭惠森 (M/男), 0, 叫 老爺 奶奶 喇 ！
767, 白雪仙 (F/女), 0, 老爺 ！ 奶奶 ！
768, 鄭惠森 (M/男), 0, 快 啲 斟茶 ， 叩頭 喇 ！ 連 埋 拜年 一齊 喇嘛 ！
769, 甘露 (F/女), 0, 唔 使 咁 論盡 嘞 ！ 家嫂 呀 ？ 你 又 要 湊 住 阿蘇蝦 ， 嗱 ！ 係噉意 喇 ！ 吓 ！ 畀 兩 張 紅紙 ， 一 封 利是 係 阿老爺 嘅 ， 一 封 係 我 嘅 ！
770, 鄭惠森 (M/男), 0, 多謝 ！
771, 甘露 (F/女), 0, 利利是是 ！
772, 林甦 (M/男), 0, 做 咩 啫 ？ 擒擒青 噉樣 ！ 畀 家嫂 吖嘛 ！ 你 估 畀 你 咩 ？
773, 鄭惠森 (M/男), 0, 噉 我 以為 ， 阿雯 抱 住 細路哥 ， 我 扐 一樣 啫 ！ 雯 ， 呵 ？
774, 林甦 (M/男), 0, 一樣 ！ 點 會 一樣 吖 ！
775, 白雪仙 (F/女), 0, 多謝 ！
776, 甘露 (F/女), 0, 家嫂 ！ 畀 個 乖孫 我 湊 下 吖 ！ 嚟 吖 ！
777, 甘露 (F/女), 0, 哎吔 ！
778, 鄭惠森 (M/男), 0, ?  ?  ?  ?  ?  ?  ?  ?
779, 甘露 (F/女), 0, 鶯咕 呀 ！ 哎吔 ！ 你 睇 佢 個 樣 ！ 十足十 似 阿堂 噉樣 喎 ， 係 ！
780, 鄭惠森 (M/男), 0, 噉 就 梗 似 我 喇 ！ 我 生 㗎嘛 ！
781, 林甦 (M/男), 0, 你 …… 你 唔 好 嚇 親 佢 添 ！
782, 甘露 (F/女), 0, 唔 好 喊 ！ 哎吔 ！ 論盡 嘞 ！ 梗係 怕 生暴 嘞 ！ 你 湊 返 佢 喇吓 ！
783, 梁醒波 (M/男), 0, 肚餓 都 有 之 ！ 佢 老母 話 未 餵奶 㗎 ！ 硬係 ！
784, 鄭惠森 (M/男), 0, 喂 ！ 肥佬 ！
785, 梁醒波 (M/男), 0, 佢 係 …… 佢 係 細路哥 吖嘛 ！ 喊 親 梗係 肚餓 嘅 ！ 你 就 初初 做 爸爸 識 幾 多 嘢 吖 ！
786, 鄭惠森 (M/男), 0, 哦 ～ 原來 噉 嘅咩 ？
787, 梁醒波 (M/男), 0, 係 ～
788, 鄭惠森 (M/男), 0, 阿姨 呀 ？ 噉 你 快 啲 校 牛奶 畀 佢 喫 喇 ！
789, 梁淑卿 (F/女), 0, 哦 ！
790, 梁醒波 (M/男), 0, 吖 ！ 二嬸 ！ 乜 你 過 嚟 做 咩 傢伙 呀 ？
791, 馮惠文 (F/女), 0, 我 個 仔 喊 得 咁 緊要 ， 未曾 餵奶 ， 我 要 餵奶 畀 佢 食 呀 ！
792, 梁醒波 (M/男), 0, 你 唔 入 得 去 㗎 ！
793, 馮惠文 (F/女), 0, 你 行開 喇 ！
794, 梁醒波 (M/男), 0, 喂 ！
795, 馮惠文 (F/女), 0, 唏吔 ！ 做 乜 嘢 搞 到 我 個 仔 咁 嘈 喊 得 ……
796, 鄭惠森 (M/男), 0, 喂 ！ 你 撞鬼 咩 ！ 個 仔 你 嘅咩 ？
797, 馮惠文 (F/女), 0, 梗係 喇 ！
798, 林甦 (M/男), 0, 哦 ～ 阿堂 ！ 點解 個 仔 會 係 佢 㗎 ？
799, 鄭惠森 (M/男), 0, 咩話 ， 係 我哋 㗎 ！ 阿雯 ， 吓 ！
800, 鄭惠森 (M/男), 0, 唏 ！ 你 發神經 呀 ？ 係 你 嘅咩 ？
801, 馮惠文 (F/女), 0, 你 至 神經 呀 ！ 佢 同 我 借 一陣 嘅之嘛 ！ 搞 到 我 個 仔 喊 到 咁 嘈 ！
802, 林甦 (M/男), 0, 雯 咩 呀 ， 雯 咩 呀 ？ 你你 究竟 搞 咩 鬼 ？ 又試 呃 我 喇 ！
803, 甘露 (F/女), 0, 阿堂 ！ 乜 你 咁 論盡 㗎 ！ 你 冇 仔 就 專登 借 個 仔 嚟 呃 老豆 ？ 唔 怪 之 你 老豆 唔 信 你 嘞 ！ 你 真係 冇 用 㗎 你 ！
804, 林甦 (M/男), 0, 豈有此理 ！ 你 唔 好 同 佢 講 咁 多 ， 我哋 走 ！
805, 鄭惠森 (M/男), 0, 爸爸 ！ 喂 ！
806, 林甦 (M/男), 0, 豈有此理 ！ 實在 你 都 唔 知 你 搞 咩 鬼 ！ 我哋 走 嘞 ！
807, 鄭惠森 (M/男), 0, 媽 ……
808, 鄭惠森 (M/男), 0, 雯 ！ 點解 會 搞 成 噉 呢 ！ 吓 ？ 我哋 個 仔 喺 邊處 吖 ？ 點解 要 同 人 借 個 仔 吖 ？ 你 講 喇嘛 ！ 講 吖 ！
809, 白雪仙 (F/女), 0, 我 實在 係 ……
810, 鄭惠森 (M/男), 0, 殊 咩 呀 ？ 我 而家 問 你哋 呀 ！ 搞 咩 嘢 鬼 ！ 講 喇嘛 ！ 講 吖 ！
811, 白雪仙 (F/女), 0, 肥肥佬 教 我 嘅 ……
812, 梁醒波 (M/男), 0, 哎吔 ！ 咪 搞 …… 大佬 ！ 大佬 ！
813, 鄭惠森 (M/男), 0, 你 都 對 得 我 住 嘞 ！ 知 你 …… 你 唔 好 理 我 咁 多 ！ 連 你 都 打 埋 ！
814, 白雪仙 (F/女), 0, 做 咩 淨係 郁手郁腳 啫 ？ 你 因間 搞 出 人命 㗎 ， 堂 ！
815, 鄭惠森 (M/男), 0, 你 講 吖 ！ 你哋 兩 個 搞 咩 鬼 ？ 你 兩 個 搞 咩 鬼 ？ 講 ！
816, 白雪仙 (F/女), 0, 我 ……
817, 鄭惠森 (M/男), 0, 殊 咩 呀 ？ 吓 ？ 你 兩 個 搞 咩嘢 ？ 講 喇嘛 ！
818, 白雪仙 (F/女), 0, 冇 嘢 搞 呀 ！
819, 鄭惠森 (M/男), 0, 哦 ！ 你 兩 個 都 唔 知 搞 咩鬼 ！ 搞 到 一塌糊塗 ！ 好 嘞 ！ 而家 你哋 安樂 晒 ！
820, 梁醒波 (M/男), 0, 又 笑話 ， 我 又 點 會 累 你 啫 ？ 嚟 ……
821, 梁醒波 (M/男), 0, 阿阿契小姐 ， 乜 未 抖 呀 ？
822, 鳳凰女 (F/女), 0, 係 呀 ！
823, 梁醒波 (M/男), 0, 我 想 同 你 講 啲 …… 講 嘢 呀 ！
824, 鳳凰女 (F/女), 0, 想 同 我 講 嘢 ？ 講 就 講 喇 ！ 噉 鬼鬼馬馬 噉 做 咩 啫 ？
825, 梁醒波 (M/男), 0, 冇 ！ 我我 個 心 ……
826, 鳳凰女 (F/女), 0, 吓 ？ 你 個 心 唔 舒服 呀 ？ 死 嘞 ！ 梗係 心臟病 嘞 ！ 我 攞 啲 藥 畀 你 ！
827, 梁醒波 (M/男), 0, 唔 係 ！ 唔 係 ！ 咩 唔 舒服 呀 ， 精神 爽利 ， 不過 我 個 心 …… 成日 想 住 你 ！ 唔 知 你 肯 唔 肯 同 我 講 下 嗰 啲 戀愛 呢 ？
828, 鳳凰女 (F/女), 0, 想 同 我 談 戀愛 ？
829, 梁醒波 (M/男), 1, 頭 暈暈扽 ， 又 戇 又 呻 ， 日日 見 醫生 ！ 周身 都 睇 過 ！ 醫生 先至 話 我 大件 又 精神 呀 ！ 叫 我 情場 胡混 就 杜絕 病困 ！
830, 梁醒波 (M/男), 1, 樣樣 都 要 癡心 愛 玉人 ！ 我 夜晚 ， 我 難 瞓 ， 我 懷念 釵裙 ！
831, 梁醒波 (M/男), 1, 可憐 我 為 嬌 單思 好似 個 鶴神 ！ 我 成 個 都 肥揗揗 孖 你 最 合襯 ！
832, 梁醒波 (M/男), 1, 我 而家 學 蜜運 ， 我 聽 嬌 教訓 ！ 嗰陣 朝晚 都 對 住 煙夾韌 ， 我 對 老婆 最 信任 ！ 我 為 情愛 頭暈暈 ！ 癡心 望 憐憫 ， 憐憫 ！
833, 梁醒波 (M/男), 0, 吓 ？ 點 啫 ？ 噉 你 明 㗎喇 ！ 吓 ？
834, 鳳凰女 (F/女), 1, 乜 你 重 見 頭暈暈 呀 ？ 等 我 共 你 打 枝 針 喇 ！ 包 你 立即 淋熄 情火 就 精神 ！
835, 鳳凰女 (F/女), 1, 你 又 寧舍 愚 呀 笨 ！ 你 實在 直情 似 個 老襯 ！ 睇見 就 開心 開心 ！
836, 鳳凰女 (F/女), 1, 乜 你 樣子 咁 得意 呢 肥腫 難 分 ！ 你 又 肥頭大耳 ！ 一 雙 怪眼 襯 住 成 個 面口 ！ 又 兼 眉 粗 鼻 似 屎鉤 ， 認真 嚇 壞 人 ！
837, 鳳凰女 (F/女), 1, 試問 同 你 點 會 合襯 ？ 你 傻頭傻腦 ， 周身 古怪 又 似 癲脤 ！ 肥揗揗 到 餓下餓下 唔 會 行 ！
838, 鳳凰女 (F/女), 1, 個 衰 肚躭 六 七 十 斤 ， 減 返 瘦 然後 有 得 斟 ！
839, 鳳凰女 (F/女), 1, 若果 減 返 九 十 磅 ， 身材 就 夠 四 襯 ！
840, 鳳凰女 (F/女), 1, 喂 ！ 重 兼 去 石灣 ， 搽 啲 明油 立即 燒清 ， 還 須 情 真 動 我 芳心 ， 或者 定 鳳盟 ！
841, 鳳凰女 (F/女), 0, 哎吔 ！ 契哥 ！ 你 嚟 做 咩 呀 ？
842, 任劍輝 (M/男), 0, 哦 ！ 對唔住 呀 ！
843, 鳳凰女 (F/女), 0, 契哥 ！ 咁 夜 重 嚟 做 咩 嘢 呀 ？
844, 任劍輝 (M/男), 0, 成晚 瞓 唔 着 ！ 我 入 嚟 …… 睇 下 …… 阿蘇蝦 咋嘛 ！
845, 鳳凰女 (F/女), 0, 睇完 喇 ！ 重 唔 跙 ？
846, 任劍輝 (M/男), 0, 我 重 想 睇 下 你 添呀 ！
847, 鳳凰女 (F/女), 0, 咩 你 時時 都 係 噉樣 ， 真係 ！ 唔 睬 你 ！
848, 任劍輝 (M/男), 1, 契妹 你 貌 似 仙 ， 似 花 豔 更 甜 ！ 雍容 倩影 風姿 惹 人 憐 ！ 我 為 你 相思 萬千 遍 ！ 魂夢 裡 相思 難 自 遣 ！
849, 任劍輝 (M/男), 1, 相思 長夜 動 心絃 ， 你 令 我 傾心 在 初見 ！ 妹 有 白雪 芙蓉 面 ！ 秋波 明豔 ！ 妹 你 媚眼 輕 一 轉 ， 我 蕩 魄 兼 心軟 ！
850, 任劍輝 (M/男), 1, 呢 魂 又 散 身 飄飄 似 地轉天旋 ， 妹 你 美麗 勝乎 月裡仙 ， 桃唇 紅染 春山 又 美妍 ！ 我 全 為 你
851, 鳳凰女 (F/女), 0, 你 知 喇 ！ 你 個 老婆 又 靚 又 斯文 又 大方 ， 噉 都 唔 心足 ！ 梗係 喇 ！ 你 睇 下 你 瘦 成 噉 得 彭 骨 ！
852, 任劍輝 (M/男), 0, 乜 瘦 呀 ！ 我 瘦瘦哋 咋 ！ 我 好 壯 㗎喎 ！
853, 鳳凰女 (F/女), 0, 咪 就 得 彭 骨 咁 壯 囉 ！ 好心 喇 ！ 真係 ！ 返 去 瞓 喇 ！ 如果 你 呢 ， 肥 返 十 零 廿 磅 ……
854, 鳳凰女 (F/女), 0, 噉 做 咩 啫 ？ 噉 咪 重 瘦 下 添 ！
855, 任劍輝 (M/男), 0, 契妹 ， 若果 你 真係 嫌 我 瘦 嘅呢 ， 我 可以 用 啲 苦功 ， 我 可以 練 肥 佢 㗎喎 ！ 十 零 廿 磅 容 乜 易 啫 ！ 哼 ！ 契妹 ……
856, 鳳凰女 (F/女), 0, 唏 ！ 返 出去 喇 ！
857, 任劍輝 (M/男), 0, 契妹 ！
858, 鳳凰女 (F/女), 0, 我 嗌 㗎嘞 ！ 真係 ！
859, 任劍輝 (M/男), 0, 契妹 ！
860, 鳳凰女 (F/女), 0, 我 嗌 㗎 ！ 契爺 呀 ！ 契爺 ……
861, 任劍輝 (M/男), 0, 我 怕 你 嘞 ！
862, 張醒非 (M/男), 0, 玉珍 ！
863, 鳳凰女 (F/女), 0, 吓 ？
864, 張醒非 (M/男), 0, 你 嗌 我 呀 ？
865, 鳳凰女 (F/女), 0, 喔 ！ 唔 係 呀 ！
866, 張醒非 (M/男), 0, 唔 係 ？ 唔 係 點解 咁 悶 ， 咩 事幹 呀 ？ 呀 ？
867, 鳳凰女 (F/女), 0, 冇 ！ 係 囉 ！ 我 覺得 好 唔 舒服 ， 好 悶 噉 ！
868, 張醒非 (M/男), 0, 好 悶 ？
869, 張醒非 (M/男), 0, 哈 …… 我 明白 嘞 ！ 珍 ！
870, 張醒非 (M/男), 0, 你 而家 有 咁 大 個 女 ！ 你 都 應該 尋求 對象 㗎喇 ！ 你 唔啱 就 喺 唐山 搵 個 對象 咪 好 囉 ！
871, 張醒非 (M/男), 0, 你 服侍 咗 我 咁 多 年 ， 我 都 當 你 係 我 親生女 一樣 㗎嘞 ！ 求其 你 出嫁 嘅 …… 我 畀 十 萬 銀 粧鸞 過 你 ， 噉樣 你 咪 唔 使 擔心 囉 ！
872, 鳳凰女 (F/女), 0, 契爺 真係 好 嘞呵 ！
873, 鳳凰女 (F/女), 0, 早抖 ！ 契爺 ！
874, 張醒非 (M/男), 0, 抖 嘞 抖 嘞 ！ 夜 嘞 ！ 你 早 啲 瞓 嘞吓 ！
875, 鳳凰女 (F/女), 0, 抖 嘞 ！ 抖 嘞 ！ 你 休息 ！
876, 梁醒波 (M/男), 0, 誒 ！ 唓 ！ 做 咩 呀 ？
877, 任劍輝 (M/男), 0, 對唔住 呀 ！
878, 梁醒波 (M/男), 0, 哦 ！ 唔 緊要 ！
879, 眾 (X/不明), 0, 哦 ！ 原來 係 你 呀 ？
880, 任劍輝 (M/男), 0, 咦 ！ 一早 起身 就 學 打 太極拳 添呀吓 ！
881, 梁醒波 (M/男), 0, 係 嘞 ！ 為 着 愛情 ， 冇 辦法 唔 用 啲 苦功 喇 ！
882, 任劍輝 (M/男), 0, 為 咗 愛情 ？
883, 梁醒波 (M/男), 0, 係 ！ 契小姐 話 鍾意 我 㗎 ！ 不過 話 嫌 我 肥 ， 佢 話 瘦 返 十 零 磅 呢 ， 就 準備 嫁 我 㗎嘞 ！
884, 任劍輝 (M/男), 0, 佢 噉樣 應承 你 ？
885, 梁醒波 (M/男), 0, 假 嘅咩 ？
886, 任劍輝 (M/男), 0, 哼 ！ 哦 噉 上 咗 佢 當 嘞 ！
887, 梁醒波 (M/男), 0, 喂 …… 點解 嘅喂 ？
888, 任劍輝 (M/男), 0, 哼 ！ 佢 又 夠 話 嘞 ， 話 我 瘦 ！ 肥 返 十 零 磅 呢 ， 佢 又 話 嫁 我 嘞 ！ 哼 ！
889, 梁醒波 (M/男), 0, 哈 …… 唉 …… 慘 嘞 ！ 原來 佢 靠 指 嘅嚊 ！ 哎 ！
890, 盧燕英 (F/女), 0, 阿玉珍 呀 ， 唔 覺 噉 ， 你 出 咗 國 都 有成 十 年 咧吓 ？
891, 鳳凰女 (F/女), 0, 係 呀 ！
892, 盧燕英 (F/女), 0, 呢 次 返 嚟 ， 想 搵 咩 做 呀 ？
893, 鳳凰女 (F/女), 0, 我 就 咪 係 跟 阿契爺 返 嚟 囉 ！
894, 盧燕英 (F/女), 0, 噉 你 結 咗 婚 未 呀 ？
895, 鳳凰女 (F/女), 0, 唔 好 講 嘞 ！ 我 正 呢 件 事 頭赤 緊 ！
896, 盧燕英 (F/女), 0, 噉 使咩 頭赤 啫 ？ 快 啲 搵 返 個 對象 ， 結婚 噉 就 唔 會 咁 寂寞 喇嘛 ！
897, 鳳凰女 (F/女), 0, 咁 容易 咩 ？ 如果 嫁啱 個 唔 好 老公 就 真係 激死 呀 ！
898, 盧燕英 (F/女), 0, 噉 就 係 嘞 ！
899, 鳳凰女 (F/女), 0, 不過 契爺 對 我 都 好好 嘅 …… 佢 都 勸 我 物色 對象 ！
900, 鳳凰女 (F/女), 0, 重 應承 畀 一 筆 粧鸞費 我 ， 但係 你 都 知 喇 ！ 搵 對象 唔 係 求求其其 就 可以 囉噃 ！ 之 如果 慢慢 搵 嘅 ， 我 又 驚 阿契爺 唔 妥 ！
901, 盧燕英 (F/女), 0, 哦 ！ 噉 你 阿契爺 有 咩 唔 妥 呀 ？
902, 鳳凰女 (F/女), 0, 唏 ！ 佢 有 心臟病 嘅 ， 隨時 都 可以 發生 危險 嘅 ……
903, 鳳凰女 (F/女), 0, 噉 如果 萬一 有 啲 咩 事 嘞 ， 咪 連 我 筆 粧鸞費 都 冇 埋 ？ 噉 你 話 我 急 唔 急 呢 ？
904, 盧燕英 (F/女), 0, 呀 ， 我 教 你 一 個 辦法 吖 ！ 嗱 ！
905, 鳳凰女 (F/女), 0, 咩 辦法 呀 ？
906, 盧燕英 (F/女), 0, 你 可以 登報 公開 徵求 吖嘛 ！
907, 鳳凰女 (F/女), 0, 唓 ！ 噉 有 乜 好意思 呀 ？
908, 盧燕英 (F/女), 0, 噉 你 想 快趣 嘞 ！ 噉 如果 係 物色 到 個 好 㗎嘞 ！ 噉 你 咪 帶 佢 返去 見 你 契爺 喇 ！ 攞 咗 嗰 筆 粧鸞費 先至 算 吖嘛 ！
909, 鄭惠森 (M/男), 1, 哎 我 唔 識 嘆 ！ 爛賭 至 有 人 受難 ！ 大把 聲氣 ， 如今 累 得 冇 路 行 ！ 我 最 恨 走去 澳門 玩 ， 我 為 因 好 賭 番攤 ！
910, 鄭惠森 (M/男), 1, 係 要 輸清 晒 袋 乾 至 願 行 ！ 頻頻撲撲 專 呃 父母 嘞 ！ 磅 到 水 嘞 ！ 又 返 澳門 行 ！
911, 鄭惠森 (M/男), 1, 專 睺 骰寶 去 補纜 ， 山票 都 輸 我 過 萬 ！ 慈父 碎心 未 准 我 回還 ！ 百 般 哀求 帶 埋 老婆 共 仔 返 。
912, 鄭惠森 (M/男), 1, ? 誰?    ? 料?    ? 我?    ? 妻?    ? 確實?    ? 夠膽?    ? ，?    ? 將?    ? 乖仔?    ? 亂?    ? 咁?    ? 租借?    ? ！?    ? 搞?    ? 出?    ? 烏龍?    ? 就?    ? 惡?    ? 辦?    ? ！?    ? 父親?    ? 要?    ? ? ，?   ?  ?  ?   ? 咁?   ?   ? ！?
913, 鄭惠森 (M/男), 1, 個 副 身家 眼見 都 冇 得 摱 ！ 認真 慘 ！ 又 心淡 ！ 為 賭錢 ， 嗟 復 嘆 ！ 無 能 救挽 ， 無 能 夠 挽 ， 恨 錯 經 晚 ， 為 賭 惹 麻煩 ！
914, 鳳凰女 (F/女), 0, 唏 ！ 真係 煩死 ， 都 唔 知 邊個 啱 ？ 得 呢 樣 啱 ， 又 唔 得 嗰 樣 啱 喎 ！ 呢 個 又 唔 知 似 乜 鬼 呀 噉樣 ， 誒 ， 咁 心 鬼 咁 亂 ！
915, 盧燕英 (F/女), 0, 唔 使 亂 嘅 …… 旁觀者清 吖嘛 ！ 當局者迷 ， 等 我 同 你 揸 主意 喇 ！ 呀 ！ 玉珍 呀 ？ 呢 個 條件 啱 嘞啩 ！ 你 睇 下 ！
916, 鳳凰女 (F/女), 0, 我哋 聽日 呢 個 時間 就 响道 見面 喇 ， 吓 ！
917, 不明 (X/不明), 0, 好 …… 多謝 吓 ！
918, 梁淑卿 (F/女), 0, 謝太 ！
919, 甘露 (F/女), 0, 李小姐 ！ 我哋 阿堂 呢 ？
920, 梁淑卿 (F/女), 0, 阿堂 幾 日 都 冇 返 過 嚟 呀 ！
921, 甘露 (F/女), 0, 喔 ！ 家嫂 呢 ？
922, 梁淑卿 (F/女), 0, 佢 都 唔 喺 處 啫 ， 請 坐 喇 ！
923, 甘露 (F/女), 0, 喔 ！ 乜 咁 啱 㗎 ！ 我 重 專登 嚟 接 佢哋 返去 㗎喎 ！
924, 梁淑卿 (F/女), 0, 謝太 ！ 自從 佢哋 嗰 日 嗌 咗 一 場 大交 之後 ， 又 話 離婚 阿噉 ， 阿堂 一 去 都 未曾 返 過 嚟呀 ！
925, 梁淑卿 (F/女), 0, 事實 呢 件 事幹 就 係 阿堂 唔 啱 嘅 …… 我哋 阿雯 呀 ， 真真正正 係 生 個 仔 呀 ！
926, 甘露 (F/女), 0, 噉 …… 點解 嗰 日 又 借 人 個 仔 搞 到 咁 糊塗 呢 ？
927, 梁淑卿 (F/女), 0, 唏 ！ 呢 件 事幹 真係 一言難盡 㗎 ， 謝太 ！
928, 甘露 (F/女), 0, 阿李小姐 ， 我 已經 同 佢 老豆 講掂 咗 㗎嘞 ！ 而家 我 專登 嚟 接 佢哋 返去 嘅 ……
929, 甘露 (F/女), 0, 嗱 ！ 你 知道 喇 ！ 就算 阿堂 哽 唔 好 ， 都 係 我 自己 骨肉 吖嘛 ！
930, 梁淑卿 (F/女), 0, 嘿 ！ 好 難 講 嘅 ……
931, 甘露 (F/女), 0, 我 都 話 咗 已經 原諒 佢哋 嘞 ！ 噉 你 乜 講 畀 我 聽 呢 ？
932, 梁淑卿 (F/女), 0, 噷 ！ 舊年 年尾 阿雯 尾禡 嗰 日 係 生 個 仔 ， 佢 畀 人 追數 追 到 瘦 囉喎 ！
933, 梁淑卿 (F/女), 0, 又 碰啱 業主 ， 原來 佢 騙 咗 佢 阿叔 一 筆 錢 ！ 話 愛 嚟 娶 老婆 同埋 生 仔 㗎喎 ！
934, 梁淑卿 (F/女), 0, 點 知 有咁啱得咁蹺 ， 而家 佢 阿叔 喺 外埠 返 嚟 ！ 就要 見 個 姪新抱 同埋 個 姪孫 嘞喎 ！
935, 梁淑卿 (F/女), 0, 噉 佢 冇 人 交 囉 ， 噉 點 呢 ？ 噉 佢 嚟 同 我哋 阿雯 商量 ， 而家 就 租 佢 兩仔乸 去 頂 住 檔 㗎咋 ！
936, 甘露 (F/女), 0, 哼 ！ 噉 租 畀 人 都 有 㗎 ？ 哼 ！ 真係 新聞 呀 ！
937, 梁淑卿 (F/女), 0, 謝太 ， 你 千祈 唔 好 誤會 呀 ！ 我哋 阿雯 每 日 都 係 返工 咁 返 㗎咋 ！ 日頭 就 去 佢 處 ， 夜晚 就 返 嚟 瞓 㗎 ！
938, 甘露 (F/女), 0, 噉 㗎咩 ？
939, 梁淑卿 (F/女), 0, 係 呀 ！
940, 甘露 (F/女), 0, 喔 ！ 如果 阿堂 真係 有 個 仔 嘅 ， 噉 就 好 嘞 ！ 阿李小姐 ， 你 呵 唔 可以 幫 我 忙 ， 同 我 一齊 返 去 見 阿堂 個 老豆 ， 做 一 個 證人 呢 ？
941, 梁淑卿 (F/女), 0, 我 去 做 證人 ？
942, 甘露 (F/女), 0, 係 囉 ！
943, 梁淑卿 (F/女), 0, 點 得 㗎 ？
944, 甘露 (F/女), 0, 吓 ！ 李小姐 ， 你 都 想 我哋 一家團聚 㗎 ！ 同 我 行 一 次 咁 多 喇 ！ 唔該 你 喇 ！ 吓 ？ 就 噉 喇 ！ 同 我 一齊 去 喇 ！
945, 眾 (X/不明), 0, 呀 ， 契女婿 嚟 嘞 ……
946, 鳳凰女 (F/女), 0, 契爺 ！
947, 張醒非 (M/男), 0, 阿珍 ！
948, 鳳凰女 (F/女), 0, 呢 位 就 係 契爺 ！ 呢 一 位 就 係 謝玉堂 先生 ！
949, 張醒非 (M/男), 0, 哦 ！ 謝生 ！
950, 鄭惠森 (M/男), 0, 老伯 ！
951, 張醒非 (M/男), 0, 一表人材 喎 ！ 隨便 坐 ……
952, 不明 (X/不明), 0, 白小姐 ！ 呢 次 恭喜 你 喎 ！ 恭喜 …… 你 夠 眼光 呀 ， 真係 ！ 隨便 傾偈 ……
953, 任劍輝 (M/男), 0, 唔 係 啩 ！ 你 唔 好 嚇 我 嚊 ！
954, 梁醒波 (M/男), 0, 乜 嚇 你 呀 ！ 嗰 個 靚仔 的確 係 謝師奶 個 老公 嚟㗎 ！
955, 任劍輝 (M/男), 0, 咦 ！ 唔通 契妹 學 我哋 嗰 槓 嘢 ， 租 個 情人 返嚟 ？
956, 梁醒波 (M/男), 0, 唔 會 …… 佢 使乜 噉 租 法 啫 ？ 不過 我 睇 佢 其中 梗係 古怪 嘞 ！
957, 白雪仙 (F/女), 0, 不過 我 噉 㗎 ！ 我 租 日 唔 租 夜 㗎 ！ 我 話明 㗎 ！ 我 晚晚 都 有 返 屋企 瞓 㗎 ！ 若果 你 唔 信 ， 你 咪 問 下 隔籬 二嬸 同 阿姨 喇 ！
958, 鄭惠森 (M/男), 0, 係 啫 ！ 鬼 信 你 呀 ！
959, 白雪仙 (F/女), 0, 噉 你 又 點 呀 ？ 無端 做 起 人哋 個 契姑爺 又 點 呀 ？
960, 鄭惠森 (M/男), 0, 我 ？ 我 冇 錢 吖嘛 ！ 上 一 次 爸爸 同 媽媽 接 我哋 返去 嘞 ！ 又 係 畀 你 單 衰 嘢 搞喎 晒 ！ 而家 搞 到 我 踎街 嘞 ！ 你 知 唔 知 吖 ？
961, 白雪仙 (F/女), 0, 哼 ！ 噉 我 就 夠 係 為 錢 嘞 ！ 若果 唔 冇 錢 我 點 同 你 養 個 仔 呀 ？
962, 鄭惠森 (M/男), 0, 仔 ？ 哼 ！ 你 唔 好 講 嘞 ！ 你 個 仔 借 返嚟 㗎咋 ！
963, 白雪仙 (F/女), 0, 呢 個 就 唔 係 借 㗎嘞 ！ 噉 嗰 次 叫 起 手 我 要 返 去 ， 人哋 點 肯 畀 個 仔 我 抱 埋 返去 呀 ？
964, 白雪仙 (F/女), 0, 呢 個 係 我哋 嘅 親生骨肉 呀 ！ 你 睇 下 喇 ！ 似 足 你 噉樣 㗎 ！
965, 白雪仙 (F/女), 0, 笑 添 ！ 若果 唔 係 你 噉 唔 生性 呀 ！ 點 會 搞 成 噉 吖 ！
966, 梁醒波 (M/男), 0, 咦咦 ！
967, 梁淑卿 (F/女), 0, 喂 …… 肥佬 ！ 阿雯 呢 ？
968, 梁醒波 (M/男), 0, 我我 點 知 吖 ！ 咩 唔 知 呀 ？ 呢 …… 呢 個 就 係 烏龍王 嘞 ！
969, 甘露 (F/女), 0, 喔 ！ 就 係 佢 嗱 ？
970, 梁淑卿 (F/女), 0, 問 佢 喇 ！
971, 林甦 (M/男), 0, 就 係 你 呀 ？ 你 就 介紹 我 新抱 嚟 呢處 呀嘛 ？
972, 梁淑卿 (F/女), 0, 喂 ！ 快 啲 帶 返 佢 出嚟 呀 ！ 我 話 畀 你 聽 呀 ！
973, 甘露 (F/女), 0, 噉 你 要 搞 …… 㗎嘛 ！
974, 張醒非 (M/男), 0, 咩 事幹 咁 嘈 ？
975, 林甦 (M/男), 0, 尊姓名 ？
976, 張醒非 (M/男), 0, 程百萬 ！
977, 林甦 (M/男), 0, 哦 ～ 程先生 ！
978, 張醒非 (M/男), 0, 有 咩 指教 呢 ？
979, 林甦 (M/男), 0, 程夢芸 就 係 你 令姪 吖嘛 ？
980, 張醒非 (M/男), 0, 係 ……
981, 林甦 (M/男), 0, 佢 就 租 咗 我 新抱 嚟 呢處 ！ 我 而家 呢 就 嚟 接 佢 返去 啫 ！
982, 張醒非 (M/男), 0, 吓 ？
983, 甘露 (F/女), 0, 重 借 埋 我 個 孫 添噃 ！ 你 快 啲 叫 佢 跟 我 返去 噃 ！
984, 張醒非 (M/男), 0, 乜 有 啲 噉 嘅 事幹 ？
985, 甘露 (F/女), 0, 係定 喇 ！
986, 張醒非 (M/男), 0, 夢芸 ！ 快 啲 嘞 ！
987, 張醒非 (M/男), 0, 姨 ！ 吖 ！ 阿堂 呀嗱 ！
988, 林甦 (M/男), 0, 呀 ！ 係 呀 係 呀 ！
989, 張醒非 (M/男), 0, 夢芸 ， 你 搞 咩 鬼 呀 你 呀 ？ 乜 你 呃 我 ！ 原來 你 借 個 老婆 ， 租 個 仔 返嚟 呃 我 係咪 呀 ？ 點解 ？ 講 吖 ！ 講 ！
990, 甘露 (F/女), 0, 家嫂 ！ 呢 個 孫 真係 我 㗎喇嘛 ？ 以前 嘅 事 返 屋企 慢慢 先至 講 喇 ！ 你 嘅 苦衷 你 阿姨 講 晒 畀 我 聽 嘅嘞 ！ 我哋 唔 怪 你 㗎吓 ！
991, 林甦 (M/男), 0, 好 嘞 ！ 我哋 走 嘞 ！
992, 梁淑卿 (F/女), 0, 返 去 喇 ！
993, 甘露 (F/女), 0, 嗯 ！ 返 去 嘞 ！
994, 張醒非 (M/男), 0, 唔 跙 得 住 ！
995, 林甦 (M/男), 0, 做 咩 事 呀 ？
996, 張醒非 (M/男), 0, 講明 先 ！ 家嫂 ！ 你 唔 係 夢芸 嘅 老婆 嚟嘅咩 ？
997, 白雪仙 (F/女), 0, 唔 係 囉 ！
998, 張醒非 (M/男), 0, 夢芸 ！ 點解 你 咁 古怪 嚟 騙 我 ？ 邊個 教 你 嘅 ？
999, 任劍輝 (M/男), 0, 呢 ！ 阿烏龍王 教 嘅 ……
1000, 梁醒波 (M/男), 0, 喂 …… 老爺 ， 你 唔 好 嬲 ！ 係 就 係 我 擺計 嘅 ！ 不過 少爺 嗰 份 人 你 要 知 得 ， 佢 成日 洗腳唔抹腳 㗎噃 ！
1001, 梁醒波 (M/男), 0, 亂 揈 㗎噃 ， 佢 ！ 成日 冧轆 我 話 攞 錢 使 ！ 噉 我 又 唔 敢 畀 啲 租項 佢 使 㗎 ！ 噉 焗 住 呃 你 話 佢 娶 老婆 ， 等 你 寄 錢 返嚟 喇 ！
1002, 梁醒波 (M/男), 0, 點 知 佢 使完 啫 ， 又 話 叫 我 諗 機器 喎 ！ 噉 又 話 生 仔 㗎喇 ！ 係咪 呀 ？ 呵 ， 好 嘞 ！ 點 知 你 真真正正 返 嚟 ， 噉 有 乜 法子 唔 搵 佢 嚟 頂檔 得㗎 ！
1003, 白雪仙 (F/女), 0, 我哋 走 喇 ！
1004, 甘露 (F/女), 0, 走 喇 ！ 唔 好 講 咁 多 ！
1005, 鳳凰女 (F/女), 0, 乜 你 同埋 佢哋 走 呀 ？
1006, 梁醒波 (M/男), 0, 跙 嘞 ！
1007, 白雪仙 (F/女), 0, 噉 佢 係 我 個 老公 ， 做 乜 唔 同埋 我 走 呀 ？ 我哋 走 嘞 ！
1008, 林甦 (M/男), 0, 拜拜 ， 阿白小姐 ！
1009, 梁醒波 (M/男), 0, 哎吔 ！ 你 就 抵 嘞 ！ 抵 吖 噉 又 ！
1010, 梁醒波 (M/男), 0, 哦 ！ 哦 ！ 噉 又 好 呀 ！
1011, 張醒非 (M/男), 0, 玉珍 ！ 乜 你 相識 嗰 個 又 係 噉 㗎 ？
1012, 鳳凰女 (F/女), 0, 我 唔 知道 佢 丈夫 嚟㗎 ！
1013, 張醒非 (M/男), 0, 噉 你 點 識 佢 嘅 ？
1014, 梁醒波 (M/男), 0, 係 嘞 ！
1015, 鳳凰女 (F/女), 0, 我 登報 徵求 ， 佢 嚟 應徵 㗎嘛 ！ 契爺 ！ 我 唔 係 有心 呃 你 㗎 ！
1016, 梁醒波 (M/男), 0, 哈 …… 咁 啱 …… 真係 吓
1017, 任劍輝 (M/男), 0, 契妹 ！ 嗱 你 而家 相信 ， 我 唔 係 花心蘿蔔 喇 ！ 你 答應 我 結婚 嘞啩 ！ 吓 ？ 你 應承 嘞 ！
1018, 任劍輝 (M/男), 0, 二叔 呀 ， 我 同 阿契妹 結婚 ， 你 梗 同意 㗎 ！ 又 了 咗 你 雙重 心事 添嘞 ！
1019, 張醒非 (M/男), 0, 噉 呀 ？
1020, 男 (M/男), 0, 唏 ！ 阿程翁 呀 ？ 呢 件 事 真係 值 得 恭喜 嘞 恭喜 嘞 ！
1021, 張醒非 (M/男), 0, 咩 事 咩 事 ？
1022, 男 (M/男), 0, 係 囉 ！ 嗱 ！ 你 又 咁 惜 佢 兩 個 嘅 ， 家 做 埋 夫婦 㗎 ！ 噉 咪 安樂 晒 誒 ！
1023, 女 (F/女), 0, 係 囉 ！ 佢 兩 位 正係 郎才女貌 ， 成雙成對 吖嘛 ！
1024, 男 (M/男), 0, 嚟 …… 我哋 大家 恭喜 阿 ， 呢 位 新 翁契 外父 ， 真係 鴻運當頭 ， 雙喜臨門 ！ 嚟 ！ 過 嚟 ……
1025, 女 (F/女), 0, 恭喜 ……
1026, 任劍輝 (M/男), 0, 喂 ！ 烏龍王 ， 做 咩 呀 ？ 冇 嚟 心機 噉 呀 ？
1027, 梁醒波 (M/男), 0, 唔 係 呃 ！
1028, 任劍輝 (M/男), 0, 失戀 呀 ？
1029, 梁醒波 (M/男), 0, 你 話 係 就 係 喇 ！
1030, 女 (F/女), 0, 雲哥 呀 ？ 呢 次 同 契小姐 結婚 ， 鄔生 ！ 你 話 你哋 少爺 同 契小姐 結婚 ， 係 唔 係 前世 整定 嘅 姻緣 呢 ？
1031, 梁醒波 (M/男), 0, 係 …… 前世 …… 呀
1032, 女 (F/女), 0, 如果 唔 係 ， 點解 咁 遠 都 拉 得 埋 㗎 ？ 嗱 ！ 一 個 係 金山 ， 一 個 喺 呢道 真係 想 都 想 唔 到 㗎嘛 ！
1033, 女 (F/女), 0, 呢 啲 呢 ， 就 叫做 千里姻緣一線牽 嘞 ！ 你 話 係 唔 係 呢 ？
1034, 梁醒波 (M/男), 0, 一線 ， 係 一線牽 ， 牽牽 嘞 ， 牽 嘞 ！
1035, 任劍輝 (M/男), 0, 喂 ！ 我 同 契小姐 結婚 ， 你 應 唔 應該 恭喜 下 我 呀 ？
1036, 梁醒波 (M/男), 0, 恭喜 呀吓 ！ 恭喜 呀 ！
1037, 梁醒波 (M/男), 0, 哎 …… 噉 我 都 恭喜 阿老爺 嘞 ！ 所謂 新 老爺 ， 又 契外父 ！
1038, 張醒非 (M/男), 0, 恭喜 就 恭喜 嘞 ！ 有 一 樣 唔 得 高興 啫 ！
1039, 梁醒波 (M/男), 0, 重有 邊樣 呀 ？
1040, 張醒非 (M/男), 0, 明明 有 一 個 孫 嘅 …… 而家 冇 咗 個 孫 ！ 唔 知 要 等 幾 耐 ！
1041, 梁醒波 (M/男), 0, 哦 ～ 你 欿 抱 孫 呀嘛 ？
1042, 張醒非 (M/男), 0, 梗係 喇 ！
1043, 梁醒波 (M/男), 0, 抱 孫 …… 哦 …… 唏 …… 話 都 冇 咁 易 吖 ！ 等 我 叫 少爺 ， 出 下 機器 就 得 㗎嘞 ！
1044, 梁醒波 (M/男), 0, 喂 ！ 少爺 呀 ！
1045, 任劍輝 (M/男), 0, 怕 咗 你 嘞 ！ 行 嘞 ……
1046, 鳳凰女 (F/女), 0, 做 咩 啫吓 ？ 吓 ？ 做 咩 啫 ？
1047, 鳳凰女 (F/女), 0, 咦 ！ 呀 ！ 真係 衰 嘅 ！
1048, 張醒非 (M/男), 0, 烏龍王 ！ 你 做 咩 呀 ？
1049, 梁醒波 (M/男), 0, 哦 ～ 冇 ， 我 過 去 叫 阿少爺 噉 就 得 㗎嘞 ！
1050, 張醒非 (M/男), 0, 乜 你 朝朝早 叫 佢 跑步 呀 ？
1051, 梁醒波 (M/男), 0, 唔 係 ！ 乜 跑步 咩 ？ 唔 明 呀 ？
1052, 張醒非 (M/男), 0, 咩 係 咩 呀 ？
1053, 梁醒波 (M/男), 0, 你 都 唔 明 ？ 喀 ！ 叫 少爺 開 特別 快車 吖嘛 ！
