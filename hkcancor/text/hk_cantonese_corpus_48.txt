誒 , 你 可 唔 可 以 講 下 你 嘅 嗜 好 啊 ?
我 嘅 嗜 好 呀 ?
即 係 比 較 鍾 意 音 響 多 啲 囖 .
喀 喀 .
即 係 你 係 會 自 己 鍾 意 買 嘅 ?
誒 , 自 己 比 較 鍾 意 即 係 周 圍 行 下 睇 下 .
就 睇 啱 鍾 意 自 己 個 牌 子 , 又 要 睇 下 啲 價 錢 嗰 方 面 囖 .
即 係 有 啲 某 公 司 就 會 比 較 又 會 貴 啲 , 或 者 𠻺 九 龍 , 或 者 某 公 司 又 會 平 啲 噉 囖 .
哦 .
即 係 自 己 去 行 下 .
噉 你 多 數 係 買 開 邊 隻 牌 子 , 同 埋 你 會 去 邊 啲 地 方 買 呢 ?
誒 , 牌 子 呀 ?
牌 子 有 幾 隻 囖 .
自 己 比 較 鍾 意 啲 , 誒 , 天 龍 啊 , 誒 , Yamaha 啊 , 誒 , 重 有 啲 外 國 牌 子 囖 .
噉 多 數 去 九 龍 多 啲 囖 , 就 比 較 多 啲 .
點 解 會 特 別 揀 哩 幾 種 牌 子 ?
係 因 為 你 覺 得 佢 價 錢 , 定 係 話 係 衡 量 嘅 質 素 來 決 定 呢 ?
價 錢 就 都 可 以 話 適 中 啲 囖 .
同 埋 即 係 比 較 係 好 似 個 信 心 大 啲 囖 .
佢 做 開 音 響 㗎 嗎 本 身 都 .
噉 其 實 而 家 你 屋 企 裏 邊 係 有 邊 類 型 嘅 哩 啲 音 響 組 合 呢 ?
誒 , 有 Yamaha 嘅 surround M 喇 , 又 有 , 誒 , LD 喇 , 又 有 , 誒 , Yamaha 嘅 CD 款 喇 又 係 .
就 錄 影 機 喇 .
噉 即 係 其 實 哩 啲 應 該 夠 唔 夠 𡃉 ?
誒 , 都 OK 𡃉 嚹 叫 做 .
即 係 如 果 計 一 般 家 庭 來 講 , 地 方 唔 係 大 都 已 經 好 足 夠 𡃉 嚹 .
噉 有 個 問 題 就 係 , 其 實 會 唔 會 當 你 玩 哩 啲 嘅 時 候 呢 , 你 越 玩 得 耐 , 越 會 覺 得 你 現 有 嘅 嘢 唔 夠 , 想 去 - 去 換 啊 ?
誒 , 應 該 會 𡃉 .
因 為 同 埋 玩 音 響 呢 係 可 以 話 即 係 其 實 用 金 錢 又 得 , 唔 用 又 得 .
即 係 如 果 你 計 來 玩 呢 , 玩 一 部 機 呢 , 有 啲 好 貴 又 有 , 誒 , 好 平 又 有 .
但 係 始 終 呢 就 覺 得 呢 自 己 部 機 玩 下 玩 下 就 唔 夠 𡃉 嘞 .
即 係 嗰 個 叫 做 級 數 囖 .
哦 .
噉 其 實 由 你 最 初 玩 到 而 家 你 有 冇 轉 過 啊 或 者 係 - ?
有 轉 過 𡃉 都 .
頻 唔 頻 密 吖 ?
誒 , 都 唔 頻 密 .
即 係 衡 量 自 己 做 嘢 嗰 方 面 嘅 金 錢 供 給 唔 到 吖 嗎 .
哦 .
喀 喀 .
噉 你 有 冇 打 算 會 喺 將 來 日 子 會 再 去 轉 呢 ?
會 𡃉 .
哦 .
有 個 問 題 想 問 一 問 就 係 你 點 樣 可 以 知 道 , 你 得 到 更 多 嘅 資 料 係 有 關 哩 啲 音 響 𡃉 呢 ?
誒 , 睇 啲 音 響 書 囖 .
同 埋 同 啲 朋 友 交 流 下 囖 .
哦 .
即 係 你 圍 內 都 好 多 朋 友 嘅 ?
誒 , 係 啊 .
都 , 即 係 得 閒 就 去 啲 音 響 公 司 睇 下 囖 .
即 係 話 誒 , 去 哩 啲 音 響 公 司 啊 , 或 者 睇 雜 誌 都 得 到 各 方 面 嘅 資 料 嘅 ?
係 啊 .
即 係 越 睇 你 就 越 覺 得 自 己 嗰 部 機 係 越 唔 夠 𡃉 .
哦 .
噉 我 想 問 下 你 哩 啲 音 響 係 除 咗 愛 來 聽 歌 之 外 , 重 有 冇 其 他 用 途 𡃉 ?
誒 睇 下 啲 叫 做 AV 喇 , 即 係 而 家 叫 睇 吓 啲 影 碟 啊 .
可 以 即 係 試 到 佢 嘅 重 播 效 果 囖 .
覺 得 好 似 即 係 好 正 噉 囖 .
你 明 知 係 假 .
係 即 係 佢 嗰 隻 碟 再 播 返 出 來 嗰 啲 嘅 音 響 囖 .
我 想 問 吓 你 而 家 嗰 啲 DVD 嗰 啲 係 唔 係 唔 流 行 嚹 " 肯 定 " ?
DVD 就 唔 係 唔 流 行 𠸏 .
其 實 就 係 - 係 好 好 一 部 機 來 𠸏 .
喀 喀 .
就 係 佢 而 家 即 係 可 能 係 啱 啱 出 , 就 嗰 啲 碟 就 比 較 少 咗 .
所 以 呢 就 市 場 呢 暫 時 係 做 唔 到 咁 好 囖 .
即 係 比 起 一 般 嘅 LD 而 家 重 係 可 以 站 穩 啲 囖 .
係 唔 係 日 本 嗰 便 來 𡃉 啲 LD ?
誒 都 有 好 多 國 家 𡃉 .
哦 .
即 係 香 港 都 有 得 賣 嘅 , 嗰 啲 機 ?
而 家 一 路 有 𡃉 嚹 而 家 .
但 係 就 冇 乜 人 .
就 市 場 其 實 就 會 好 大 𠸏 , 日 後 就 .
即 係 暫 時 佢 暫 時 佢 未 做 , 喺 香 港 未 有 好 多 公 司 - 即 係 未 傾 掂 嗰 啲 或 者 嘅 解 碼 啊 , 誒 , 字 幕 啊 , 區 域 嗰 啲 噉 囖 .
即 係 限 制 咗 囖 開 頭 就 .
即 係 日 後 我 諗 都 個 市 場 都 好 大 𠸏 應 該 .
即 係 如 果 日 後 有 哩 個 相 對 嘅 貨 品 可 以 供 給 你 嘅 話 , 你 都 會 嘗 試 買 一 部 嘅 ?
會 考 慮 𡃉 .
因 為 我 覺 得 佢 係 高 解 像 過 啲 LD 囖 .
你 - 高 解 像 其 實 即 係 乜 嘢 唧 ?
誒 , 佢 嗰 啲 叫 做 線 啊 .
即 係 好 似 我 哋 睇 電 視 , 誒 , 幾 多 百 線 幾 多 百 線 噉 囖 .
哦 .
噉 而 家 佢 DVD 呢 係 最 高 呢 , 係 五 百 線 㗎 嗎 .
噉 如 果 佢 相 比 來 講 你 部 電 視 機 而 家 好 多 都 係 六 百 零 線 啊 , 七 百 線 都 好 - 好 高 解 像 𡃉 嚹 都 .
哦 .
即 係 畫 面 靚 啲 質 素 .
係 嘞 .
即 係 如 果 你 譬 如 而 家 某 牌 子 嗰 啲 假 金 魚 缸 呢 , 係 千 幾 線 咪 好 高 解 像 囖 .
所 以 你 睇 埋 去 , 即 係 如 果 你 鍾 意 玩 音 響 呢 , 就 追 求 哩 啲 𡃉 喇 .
就 係 鍾 意 嗰 啲 金 魚 缸 ?
即 係 唔 係 .
追 求 誒 , 嗰 啲 叫 做 高 解 像 嗰 啲 啊 .
哦 .
即 係 嗰 啲 質 素 嘅 機 .
係 嘞 .
即 係 靚 啲 .
噉 好 似 你 睇 電 - 去 到 睇 電 影 來 講 來 比 較 呢 , 都 已 經 好 似 屋 企 就 係 一 個 小 電 影 來 囖 .
我 想 問 吓 電 視 係 唔 係 越 大 越 好 𡃉 ?
睇 嘢 或 者 .
視 乎 你 個 屋 企 囖 .
如 果 你 屋 企 大 嘅 , 噉 𠻺 梗 係 大 電 視 睇 個 效 果 會 好 啲 囖 .
嗯 .
噉 如 果 而 家 一 般 都 , 誒 , 香 港 呢 都 好 流 行 𡃉 嚹 , 啲 即 係 叫 做 家 庭 影 院 自 己 .
喀 即 係 點 啊 ?
即 係 好 多 都 鍾 意 即 係 買 部 噉 嘅 機 , 連 電 視 機 , 配 合 返 , 誒 , 或 者 DVD 啊 , LD 呢 , 噉 喺 屋 企 呢 去 睇 呢 , 即 係 可 以 做 到 噉 嘅 效 果 囖 .
喀 .
其 實 有 個 問 題 呢 , 而 家 咪 好 興 啲 VCD 翻 版 𠸏 .
其 實 啲 人 話 用 翻 版 會 影 響 部 機 , 甚 至 會 整 到 部 機 壞 𡃉 喎 .
係 唔 係 真 𡃉 ?
應 該 係 嘞 .
因 為 佢 製 作 呢 一 定 冇 人 哋 真 嗰 啲 即 係 正 版 嘅 製 作 咁 好 𡃉 嚹 , 比 較 粗 製 濫 造 啲 囖 .
即 係 我 - 我 - 我 本 身 我 就 唔 鍾 意 用 啲 翻 版 嘢 𡃉 .
嗯 .
即 係 CD 又 好 , 乜 嘢 都 好 , 我 都 唔 鍾 意 𡃉 .
即 係 我 驚 第 一 即 係 你 鍾 意 玩 , 你 就 會 錫 嗰 部 機 .
即 係 冇 理 由 話 係 為 咗 少 少 嘅 金 錢 , 而 部 機 壞 嗰 陣 時 損 失 重 大 .
寧 願 唔 夠 嘅 唔 買 住 囖 .
但 係 有 陣 時 可 能 唔 單 只 係 錢 嘅 問 題 .
而 係 話 因 為 有 啲 VCD 佢 係 好 - 同 步 可 以 同 , 誒 , 市 場 嘅 , 即 係 市 面 上 嘅 影 院 啊 , 同 步 一 齊 出 𡃉 喎 .
哩 啲 要 睇 個 人 嚹 .
你 點 取 捨 ?
鍾 意 就 LD 多 啲 囖 .
哦 .
因 為 VCD 呢 , 第 一 音 響 係 冇 咁 好 囖 .
同 埋 畫 面 呢 就 好 似 一 般 嘅 錄 影 機 噉 囖 .
噉 我 都 唔 追 求 錄 影 機 嘞 , 重 點 解 要 睇 VCD 呢 ?
哦 .
但 係 個 問 題 係 佢 啲 嘢 新 喎 .
即 係 佢 可 以 同 步 .
噉 如 果 你 而 家 譬 如 佢 相 對 睇 一 部 戲 來 講 , 佢 都 係 遲 三 個 月 至 四 個 月 度 啫 .
噉 如 果 你 係 鍾 意 嗰 種 效 果 呢 , 你 都 唔 爭 在 等 埋 嗰 一 陣 𡃉 喇 .
